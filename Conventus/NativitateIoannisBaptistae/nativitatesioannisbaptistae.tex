\newcommand{\titulus}{\nomenFesti{In Nativitate S. Ioannis Baptistæ.}
\celebratio{Duplex 1. classis.}}
\newcommand{\festum}{Ioannes Baptista}
\newcommand{\aequus}{Ioannes Baptista}
\newcommand{\festumveldominica}{Ioannes Baptista}
\newcommand{\solemnis}{Ioannes Baptista}
\newcommand{\lectioi}{\pars{Lectio I.}

\noindent Sermo sancti Augustíni Epíscopi in natáli Iohánnis Baptístæ.

\noindent Natálem sancti Iohánnis, fratres caríssimi, hódie celebrámus, quod nulli unquam sanctórum légimus fuísse concéssum. Solíus enim Dómini et beáti Iohánnis dies nativitátis in univérso mundo celebrátur et cólitur. Illum enim stérilis péperit; istum virgo concépit. In Elísabeth sterílitas víncitur, in beáta María conceptiónis consuetúdo mutátur. Elísabeth virum cognoscéndo fílium génuit; María ángelo crédidit, et concépit. Hóminem concépit Elísabeth, et hóminem María; sed Elísabeth solum hóminem, María Deum et hóminem.}
\newcommand{\lectioii}{\pars{Lectio II.}

\noindent Quid sibi vult ergo Iohánnes? Unde interpósitus, unde præmíssus? Magnus ígitur Iohánnes, cuius magnitúdini étiam salvátor testimónium pérhibet, dicens: Non surréxit inter natos mulíerum maior Iohánne Baptísta. Præcéllit cunctis, éminet univérsis; antecéllit prophétas, supergréditur patriárchas; et quisquis de mulíere natus est, inférior est Iohánne. Dicit fortásse áliquis: Si inter natos mulíerum Iohánnes maior est, maior est salvatóre. Absit. Iohánnes enim natus mulíeris, Christus autem vírginis natus est; ille corruptíbilis úteri sínibus effúsus est, iste impollútæ vulvæ flore progénitus.}
\newcommand{\lectioiii}{\pars{Lectio III.}

\noindent Ideo autem cum Iohánnis nativitáte Dómini generátio deputátur, ne Dóminus extra veritátem videátur conditiónis humánæ: si comparétur homínibus Iohánnes, præmíssus est ante Deum. Tanta in illo excelléntia erat, tanta grátia, ut ipse putátus sit Christus. Quid ergo dixit de Christo? Nos omnes de plenitúdine eius accépimus. Quid est: nos omnes? Ergo prophétæ, patriárchæ, apóstoli, quotquot sancti, et ante incarnatiónem præmíssi, vel ab incarnáto missi, omnes nos de plenitúdine eius accépimus: nos vasa sumus, ille fons est. Si ergo intelléximus mystérium, fratres mei, Iohánnes homo est, Christus Deus est: humiliétur homo, et exaltétur Deus, secúndum illud, quod de Dómino ipse Iohánnes dixit: Illum opórtet créscere, me autem mínui. Ut humiliarétur homo, eo ei die natus est Iohánnes, quo incípiunt decréscere dies: ut exaltétur Deus, eo die natus est Christus, quo incípiunt créscere dies.}
\newcommand{\lectioiv}{\pars{Lectio IV.}

\noindent Magnum sacraméntum, fratres caríssimi. Ideo celebrámus natálem Iohánnis, sicut et Christi, quia et ipsa natívitas plena est mystério. Quo mystério, nisi humilitátis nostræ; sicut natívitas Christi plena est mystério altitúdinis nostræ? Ergo in hómine minuámur, ut in Deo crescámus; in nobis humiliémur, ut in illo exaltémur; humiliétur humána præsúmptio, ut crescat divína miserátio. Nam huius rei sacraméntum étiam in passiónibus ambórum implétum est. Ut minuétur homo, caput Iohánnis abscínditur; ut exaltétur Deus, Christus in ligno suspénditur. Quare autem beátum Iohánnem Dóminus et salvátor noster lucérnam esse díxerit, et quare eum mitti ante se volúerit, bréviter, si iubétis, caritátis vestræ áuribus intimábo.}
\newcommand{\lectiov}{\pars{Lectio V.}

\noindent Perfécta Christi grátia semper confirmétur in nobis. Præmíssus est enim velut vox ante verbum, lucérna ante solem, præco ante iúdicem, servus ante dóminum, amícus ante sponsum. Et quia univérsum mundum peccatórum ténebræ et nox infidelitátis opprésserat, et solem iustítiæ aspícere non valébat, beátus Iohánnes quasi lucérna præmíttitur, ut cordis óculi, qui lippitúdine iniquitátis oppréssi magnum et verum lumen vidére non póterant, ad lumen lucérnæ primum quasi ténuem splendórem vidére consuéscerent; et paulátim peccatórum núbilo remóto, et infidelitátis humóre digésto, adveniénte Christo, ab illo cælésti lúmine lætificáre possent pótius quam torquéri. Sicut enim lippiéntes óculos ad vidéndum próvocas, si exíguum splendórem lucérnæ osténderis; et ámplius crúcias, si lumen magnum ingésseris: ita Dóminus et Salvátor noster, qui est lumen verum, nisi prius beátum Iohánnem velut lucérnam prætermítteret, claritátem illíus totus mundus sustinére non posset.}
\newcommand{\lectiovi}{\pars{Lectio VI.}

\noindent Loquátur Iohánnes et dicat: ego vox clamántis in desérto. Vox erat, quia Verbi Dei Spíritu replebátur. Sicut sermo vocis quodam modo ministério ac vehículo ad audiéntem a loquénte transmíttitur, ita ille Christum sonans, Verbi erat miníster et pórtitor. Sanctus, inquam, Iohánnes typum in se legis, quæ Christum longe per signa et iudícia monstrábat, osténdit; et ídeo misit ad Christum duos de discípulis suis. Isti duo discípuli a Iohánne ad Christum missi, forte duo pópuli sunt, quorum unus ex Iudǽis crédidit, alter ex géntibus. Iohánnes dírigit ad Christum, lex mittit ad grátiam, et per evangélii fidem, véterem desíderat ástrui veritátem. Nos vero, fratres charíssimi, ut tam sanctam festivitátem non solum corporáli, sed étiam spirituáli cum gáudio celebráre possímus, secúndum vires nostros ad dandas eleemósynas, et ad tenéndam cum ómnibus pacem nostros ánimos præparémus: et ab omni scurrilitáte vel turpilóquio non solum nosmetipsos, sed et omnem famíliam nostram et univérsos ad nos pertinéntes pro amóre Dei et zelo sanctæ disciplínæ prohibére totis víribus laborémus, nec permittámus voluptuósos quosque solemnitátem sanctam cántica luxuriósa proferéndo pollúere.  Tunc enim pro nobis sanctus Iohánnes quidquid petiérimus póterit obtinére, si nos festivitátem suam pacíficos, sóbrios, castos, absque ullo turpilóquio cognóverit celebráre. Hæc ergo,  fratres charíssimi, pro patérna sollicitúdo súggero: nam Deo propítio ita de vestra devotióne confído, quod non solum vos ipsos, sed étiam omnes qui ad vos pértinent, cum omne honestáte castos sobriósque conservétis. Unde Deo grátias agens súpplico, ut qui vobis dedit ea, quæ sancta sunt fidéliter incípere, concédat vobis felícem perseverántiam custodíre, qui cum Patre et Spíritu Sancto vivit et regnat, Deus, in sǽcula sæculórum. Amen.}
\newcommand{\lectiovii}{\pars{Lectio VII.} \scriptura{Io. 6, 57-59}

\noindent Léctio sancti Evangélii secúndum Lucam.

\noindent In illo témpore: Elísabeth implétum est tempus pariéndi, et péperit fílium. Et audiérunt vicíni et cognáti eius, quod magnificávit Dóminus misericórdiam suam cum illa, et congratulabántur ei. Et réliqua.

\vspace{4mm}

\noindent Ex homilía venerábilis Bedæ presbýteri in nativitáte sancti Iohánnis Baptístæ.

\noindent Præcursóris Dómini natívitas, sicut sacratíssima lectiónis evangélicæ prodit história, multa miraculórum sublimitáte refúlget, quia nimírum decébat, ut ille, quo maior inter natos mulíerum nemo surréxit maióre præ céteris sanctis in ipso mox ortu virtútum iúbare clarésceret. Senes ac diu infecúndi paréntes dono nobilíssimæ prolis exsúltant. Ipsi patri, quem incredúlitas mutum reddíderat, ad salutándum novæ præcónem grátiæ os et lingua reserátur. Nec solum facúltas Deum benedicéndi restitúitur, sed de eo étiam prophetándi virtus augétur. Excitáti vero fama facti omnes vicíni admiratióne ac metu percellúntur ómnium, qui audiére circumquáque ad advéntum novi prophétæ corda percellúntur.}
\newcommand{\lectioviii}{\pars{Lectio VIII.}

\noindent Unde mérito sancta per orbem ecclésia, quæ tot beatórum mártyrum victórias, quibus ingréssum regni cæléstis meruére frequéntat, huius tantúmmodo post Dómini étiam nativitátis diem celebráre consuévit. Quod nullátenus sine evangélica auctoritáte in consuetúdinem venísse credéndum est, sed atténtius ánimo recordendum, quia sicut nato Dómino pastóribus appárens ángelus ait: Ecce evangelízo vobis gáudium magnum, quod erit omni pópulo, quia natus est nobis hódie salvátor, qui est Christus Dóminus, ita étiam ángelus nascitúrum Zacharíæ prǽdicans Iohánnem. Et erit tibi gáudium, inquit, et exsultátio, et multi in nativitáte eius gaudébunt. Et erit magnus coram Dómino. Iure ígitur utriúsque natívitas festa devotióne celebrátur, sed in illíus tamquam in Christi Dómini, tamquam in salvatóris mundi, tamquam in Fílii Dei omnipoténtis, tamquam in solis iustítiæ nativitáte omni pópulo gáudium evangelizátur, in huius autem tamquam in præcursóris Dómini, in servi Dómini exímii, in lucérnæ ardéntis et lucéntis exórtu multi gavísi esse memorántur.}
\newcommand{\lectioix}{\pars{Lectio IX.}

\noindent Iste magnus coram Dómino esse narrátur, de illo prophéta testátur, quóniam magnus Dóminus et laudábilis nimis, et magnitúdinis eius non est finis, Iste peccatórum consórtia declínans, ab omni quod inebriáre potest, abstinébat, ille inter peccatóres conversátus, peccáti omnis immúnis permánsit. Hic adhuc ex útero matris Spíritu Sancto replétus est, in illo hábitat omnis plenitúdo divinitátis corporáliter, qui dono sui Spíritus sedem sibi úteri virginális, in quo carnem suscíperet, ipse consecrávit. Iste multos filiórum Isráhel ad Dóminum suo témpore prædicándo convértit. Ille multos cotídie de univérsis per orbem natiónibus ad suam fidem et caritátem intérius illustrándo convértere non desístit. Hic in Spíritu et virtúte Helíæ præcéssit ante illum, ut plebem eius aqua baptízans ad suscipiéndum eum, ubi apparéret, docéret esse perféctam. Huic succéssit ille in Spíritu et virtúte Dei Patris, ut plebem suam Spíritu sancto et igne baptízans ad vidéndam fáciem patris sui donáret esse perféctam.}
\include{ioannes}
