\newcommand{\lectioi}{\pars{Lectio I.} \scriptura{Sap. 7, 15-30}

\noindent De libro Sapiéntiæ.

\noindent Mihi det Deus dícere secúndum senténtiam 

\noindent et sentíre digna horum, quæ mihi data sunt, 

\noindent quóniam ipse sapiéntiæ dux est 

\noindent et sapiéntium emendátor; 

\noindent in manu enim illíus et nos et sermónes nostri

\noindent et omnis sapiéntia et óperum sciéntia. 

\noindent Ipse enim dedit mihi horum, quæ sunt, sciéntiam veram, 

\noindent ut sciam dispositiónem orbis terrárum et virtútes elementórum, 

\noindent inítium et consummatiónem et medietátem témporum, 

\noindent vicissitúdinum permutatiónes et commutatiónes témporum, 

\noindent anni cursus et stellárum dispositiónes, 

\noindent natúras animálium et iras bestiárum, 

\noindent vim spirítuum et cogitatiónes hóminum, 

\noindent differéntias virgultórum et virtútes radícum. 

\noindent Et, quæcúmque sunt abscónsa et manifésta, dídici; 

\noindent ómnium enim ártifex dócuit me sapiéntia.

\noindent Est enim in illa spíritus intéllegens, sanctus, 

\noindent únicus, múltiplex, subtílis, 

\noindent móbilis, perspícuus, incoinquinátus, 

\noindent lúcidus, ínnocens, amans bonum, acútus, 

\noindent quem nihil vetat, benefáciens, humánus, benígnus, 

\noindent stábilis, certus, secúrus, 

\noindent omnem habens virtútem, ómnia prospíciens 

\noindent et pénetrans omnes spíritus 

\noindent intellegíbiles, mundos, subtilíssimos. 

\noindent Omni enim motu mobílior est sapiéntia; 

\noindent pertránsit autem et pénetrat ómnia propter mundítiam. 

\noindent Hálitus est enim virtútis Dei 

\noindent et emanátio claritátis Omnipoténtis sincéra; 

\noindent ídeo nihil inquinátum in eam incúrrit: 

\noindent candor est enim lucis ætérnæ 

\noindent et spéculum sine mácula Dei poténtiæ

\noindent et imágo bonitátis illíus. 

\noindent Et, cum sit una, ómnia potest; 

\noindent et in se pérmanens ómnia ínnovat 

\noindent et per generatiónes in ánimas sanctas se tránsferens

\noindent amícos Dei et prophétas constítuit. 

\noindent Nihil enim díligit Deus,

\noindent nisi eum, qui cum sapiéntia inhábitat. 

\noindent Est enim hæc speciósior sole

\noindent et super omnem dispositiónem stellárum;

\noindent luci comparáta invenítur splendídior:

\noindent illi enim succédit nox,

\noindent sapiéntiam autem non vincit malítia.}
\newcommand{\responsoriumi}{\pars{Responsorium 1.} \scriptura{\Rbardot{} Sap. 7, 10-11 \Vbardot{} Prov. 7, 4; \textbf{H401}}

\vspace{-5mm}

\responsorium{III}{temporalia/resp-supersalutem-CROCHU.gtex}{}}
\newcommand{\lectioii}{\pars{Lectio II.} \scriptura{. 2, 78. 79: PG 26, 311. 314}

\noindent Ex oratiónibus sancti Athanásii epíscopi \emph{Contra ariános}.

\noindent Quóniam Sapiéntiæ forma creáta in nobis et in ómnibus est, non immérito vera et ópifex Sapiéntia ea, quæ suæ formæ própria sunt, sibi ipsi ascíscens ait: \emph{Dóminus creávit me in ópera sua.} 

\noindent Quippe ea quæ sapiéntia, quæ in nobis est, lóquitur, hæc ipse Dóminus tamquam própria usúrpat.

\noindent Quocírca non ille creátur qui creátor est, sed, propter suam imáginem in ipsis opéribus creátam, ista velut de se ipse ait. 

\noindent Hinc quemádmodum ipse Dóminus dixit: \emph{Qui vos récipit me récipit,} eo quod eius forma in nobis est sic etiámsi inter res creátas non annumerétur, tamen quia eius forma et imágo in opéribus creátur, quasi ipse esset, ait: \emph{Dóminus me inítium viárum suárum in ópera sua.}

\noindent Porro idcírco sapiéntiæ forma in opéribus facta est, ut mundus in ipsa Verbum, suum opíficem, et Patrem per Verbum agnósceret. 

\noindent Enimvéro hoc ipsum est quod Paulus docet: \emph{Quia quod notum est Dei, maniféstum est in illis; Deus enim illis maniféstum fecit. Invisibília enim ipsíus ex creatióne mundi opéribus intellécta conspiciúntur.} 

\noindent Quaprópter Verbum natúra nequáquam est creátum, sed ille locus de sapiéntia, quæ in nobis et vere est et esse dícitur, est intellegéndus.}
\newcommand{\responsoriumii}{\pars{Responsorium 2.} \scriptura{\Rbardot{} Ps. 110, 10 \Vbardot{} Sap. 6, 19 \& Cantor; \textbf{H399}}

\vspace{-5mm}

\responsorium{II}{temporalia/resp-initiumsapientiae-CROCHU.gtex}{}}
\newcommand{\lectioiii}{\pars{Lectio III.}

\noindent Verúmtamen si his fidem habére nolúerint, ipsi nobis respóndeant utrum in rebus creátis áliqua sit sapiéntia vel non? 

\noindent Si nulla sit, quare Apóstolus his verbis conquéritur: \emph{Nam quia in Dei sapiéntia non cognóvit mundus per sapiéntiam Deum?} 

\noindent Vel si nulla est sapiéntia, cur multitúdo sapiéntum in Scriptúra memorátur? 

\noindent Namque \emph{sápiens pertérritus declínat a malo, et cum sapiéntia ædificátur domus.}

\noindent Ecclesiástes quoque dicit: \emph{Sapiéntia hóminis illuminábit vultum eius;} 

\noindent idémque temerários his verbis íncrepat: \emph{Ne díxeris: Quid factum est, quod prióra témpora his præséntibus melióra fuérunt? Nec enim in sapiéntia istud sciscitátus es.}

\noindent Quod si in rebus creátis est sapiéntia, ut hisce verbis testátur fílius Siráchi: \emph{Effúdit illam in ómnia ópera sua cum omni carne secúndum donatiónem suam et præbuit illam diligéntibus se;} 

\noindent quæ quidem effúsio mínime signíficat natúram Sapiéntiæ quæ per se ipsa est atque unigénita, sed illíus quæ expréssa in mundo est; 

\noindent quid ergo incredíbile vidétur, si ipsa ópifex et vera Sapiéntia, cuius forma seu figúra est sapiéntia ac sciéntia, quæ in mundum effúsa est, tamquam de seípsa dicat: \emph{Dóminus creávit me in ópera sua?} 

\noindent Nec enim sapiéntia quæ in mundo est, creátrix est, sed in opéribus est creáta, secúndum quam \emph{cæli enárrant glóriam Dei et ópera mánuum eius annúntiat firmaméntum.}}
\newcommand{\responsoriumiii}{\pars{Responsorium 3.} \scriptura{\Rbardot{} Prv. 8, 23-25 \Vbardot{} ibid. 8, 26.30; \textbf{H398}}

\vspace{-5mm}

\responsorium{I}{temporalia/resp-inprincipiodeusantequam-CROCHU-cumdox.gtex}{}}
\newcommand{\hymnuslaudes}{\pars{Hymnus}

\cuminitiali{I}{temporalia/hym-IamLucis-hk.gtex}}
\include{hebdomadaxxx}
\include{feriav}
