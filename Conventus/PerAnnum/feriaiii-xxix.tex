\newcommand{\hymnusmatutinum}{\pars{Hymnus}

\cuminitiali{IV}{temporalia/hym-ConsorsPaterni-worcester.gtex}}
\newcommand{\lectioi}{\pars{Lectio I.} \scriptura{Esth. 4, 1-8. 8a}

\noindent De libro Esther.

\noindent Cum comperísset Mardochǽus ómnia, quæ accíderant, scidit vestiménta sua et indútus est sacco spargens cínerem cápiti.

\noindent Et in platéa médiæ civitátis voce magna et amára clamábat usque ad fores palátii grádiens; non enim erat lícitum indútum sacco aulam regis intráre.

\noindent In ómnibus quoque provínciis, quocúmque edíctum et dogma regis pervénerat, planctus ingens erat apud Iudǽos, ieiúnium, ululátus et fletus, sacco et cínere multis pro strato uténtibus.

\noindent Ingréssæ sunt autem puéllæ Esther et eunúchi nuntiaverúntque ei.

\noindent Quod áudiens consternáta est valde et misit vestem, ut, abláto sacco, indúerent eum; quam accípere nóluit.

\noindent Accitóque Athach eunúcho, quem rex minístrum ei déderat, præcépit ei, ut iret ad Mardochǽum et dísceret ab eo cur hoc fáceret.

\noindent Egressúsque Athach ivit ad Mardochǽum stantem in platéa civitátis ante óstium palátii.

\noindent Qui indicávit ei ómnia, quæ ei accíderant, quantum Aman promisísset, ut in thesáuros regis pro Iudæórum nece inférret argéntum.

\noindent Exémplar quoque edícti, quod pendébat in Susan ad perdéndum eos, dedit ei, ut regínæ osténderet et monéret eam, ut intráret ad regem et deprecarétur eum et rogáret pro pópulo suo.

\noindent «Memor, inquit, diérum humilitátis tuæ, quando nutríta sis in manu mea, quia Aman secúndus a rege locútus est contra nos in mortem.

\noindent Et tu ínvoca Dóminum et lóquere regi pro nobis et líbera nos de morte».}
\newcommand{\responsoriumi}{\pars{Responsorium 1.} \scriptura{\Rbardot{} Esth. 13, 17 \Vbardot{} Ps. 79, 2; \textbf{H412}}

\vspace{-5mm}

\responsorium{II}{temporalia/resp-danobisdominelocum-CROCHU.gtex}{}}
\newcommand{\lectioii}{\pars{Lectio II.} \scriptura{Esth. 4, 9-17}

\noindent Regréssus Athach nuntiávit Esther ómnia, quæ Mardochǽus díxerat.

\noindent Quæ respóndit ei et iussit, ut díceret Mardochǽo: «Omnes servi regis et cunctæ, quæ sub dicióne eius sunt, norunt provínciæ, quod cuíque sive viro sive mulíeri, qui non vocátus intérius átrium regis intráverit, una lex sit, ut statim interficiátur, nisi forte rex áuream virgam ad eum teténderit, ut possit vívere; ego autem trigínta iam diébus non sum vocáta ad regem».

\noindent Quod cum audísset Mardochǽus, rursum mandávit Esther dicens: «Ne putes quod ánimam tuam tantum líberes, quia in domo regis es, præ cunctis Iudǽis. Si enim nunc silúeris, aliúnde Iudǽis liberátio et salvátio exsúrget, et tu et domus patris tui períbitis; et quis novit utrum idcírco ad regnum véneris, ut in tali témpore pararéris?».

\noindent Rursúmque Esther hæc Mardochǽo verba mandávit: «Vade et cóngrega omnes Iudǽos, qui in Susan reperiúntur; et ieiunáte pro me. Non comedátis et non bibátis tribus diébus et tribus nóctibus, et ego cum ancíllis meis simíliter ieiunábo; et tunc ingrédiar ad regem contra legem fáciens: si péreo, péreo».

\noindent Ivit ítaque Mardochǽus et fecit ómnia, quæ ei Esther mandáverat.}
\newcommand{\responsoriumii}{\pars{Responsorium 2.} \scriptura{\Rbardot{} Cantor \Vbardot{} ibidem; \textbf{H412}}

\vspace{-5mm}

\responsorium{II}{temporalia/resp-speminalionumquamhabui-CROCHU.gtex}{}}
\newcommand{\lectioiii}{\pars{Lectio III.} \scriptura{Ep. 130, 11, 21 – 12, 22: CSEL 44, 63-64}

\noindent Ex Epístola sancti Augustíni epíscopi ad Probam.

\noindent Nobis verba necessária sunt, quibus commoneámur et inspiciámus quid petámus, non quibus Dóminum seu docéndum seu flecténdum esse credámus.

\noindent Cum ergo dícimus: \emph{Sanctificétur nomen tuum,} nos admonémus desideráre ut nomen eius, quod semper sanctum est, étiam apud hómines sanctum habeátur, hoc est non contemnátur; quod non Deo, sed homínibus prodest.

\noindent Et in eo quod dícimus: \emph{Advéniat regnum tuum,} quod, seu velímus seu nolímus, útique véniet, desidérium nostrum ad illud regnum excitámus, ut nobis véniat atque in eo regnáre mereámur.

\noindent Cum dícimus: \emph{Fiat volúntas tua sicut in cælo et in terra,} nobis ab illo precámur ipsam obœdiéntiam, ut sic in nobis fiat volúntas eius, quemádmodum fit in cæléstibus ab ángelis eius.

\noindent Cum dícimus: \emph{Panem nostrum cotidiánum da nobis hódie,} per id quod dícitur \emph{hódie,} significátur hoc témpore; ubi vel sufficiéntiam illam pétimus a parte quæ excéllit, id est nómine panis totam significántes; vel sacraméntum fidélium, quod in hoc témpore necessárium est, non tamen ad huius témporis, sed ad illam ætérnam felicitátem assequéndam.

\noindent Cum dícimus: \emph{Dimítte nobis débita nostra, sicut et nos dimíttimus debitóribus nostris,} nos admonémus et quid petámus et quid faciámus, ut accípere mereámur.

\noindent Cum dícimus: \emph{Ne nos ínferas in tentatiónem,} nos admonémus hoc pétere, ne desérti eius adiutório alícui tentatióni vel consentiámus decépti vel cedámus afflícti.

\noindent Cum dícimus: \emph{Líbera nos a malo,} nos admonémus cogitáre nondum nos esse in eo bono ubi nullum patiémur malum. Et hoc quidem últimum quod in oratióne domínica pósitum est, tam late patet, ut homo christiánus in quálibet tribulatióne constitútus in hoc gémitus edat, in hoc lácrimas fundat, hinc exordiátur, in hoc immorétur, ad hoc términet oratiónem. His enim verbis res ipsas memóriæ nostræ commendári oportébat.

\noindent Nam quǽlibet ália verba dicámus, quæ afféctus orántis vel præcedéndo format ut cláreat, vel consequéndo atténdit ut crescat; nihil áliud dícimus quam quod in ista domínica oratióne pósitum est, si recte et congruénter orámus. Quisquis autem, id dicit quod ad istam evangélicam precem pertinére non possit, etiámsi non illícite orat, carnáliter orat; quod néscio quemádmodum non dicátur illícite, quandóquidem Spíritu renátos nónnisi spiritáliter decet oráre.}
\newcommand{\responsoriumiii}{\pars{Responsorium 3.} \scriptura{Esth. 13, 15-17; \textbf{H412}}

\vspace{-5mm}

\responsorium{II}{temporalia/resp-misereredominepopulotuo-CROCHU-cumdox.gtex}{}

\rubrica{vel ad libitum:}

\vspace{3mm}

\pars{Responsorium 3.} \scriptura{\Rbardot{} 2 Mac. 1, 5 \Vbardot{} ibid. 1, 3; \textbf{H414}}

\vspace{-5mm}

\responsorium{II}{temporalia/resp-exaudiatdominus-CROCHU-cumdox.gtex}{}}
\include{hebdomadaxxix}
\include{feriaiii}
