\newcommand{\lectioi}{\pars{Lectio I.} \scriptura{Gn. 3, 1-8}

\noindent De libro Génesis.

\noindent Sed et serpens erat callídior cunctis animántibus terræ quæ fécerat Dóminus Deus. 

\noindent Qui dixit ad mulíerem: Cur præcépit vobis Deus ut non comederétis de omni ligno paradísi? 

\noindent Cui respóndit múlier: De fructu lignórum, quæ sunt in paradíso, véscimur: De fructu vero ligni quod est in médio paradísi, præcépit nobis Deus ne comederémus, et ne tangerémus illud, ne forte moriámur. 

\noindent Dixit autem serpens ad mulíerem: Nequáquam morte moriémini. 

\noindent  Scit enim Deus quod in quocúmque die comedéritis ex eo, aperiéntur óculi vestri, et éritis sicut dii, sciéntes bonum et malum. 

\noindent Vidit ígitur múlier quod bonum esset lignum ad vescéndum, et pulchrum óculis, aspectúque delectábile: 

\noindent et tulit de fructu illíus, et comédit: dedítque viro suo, qui comédit. Et apérti sunt óculi ambórum.

\noindent Cumque cognovíssent se esse nudos, consuérunt fólia ficus, et fecérunt sibi perizómata. 

\noindent Et cum audíssent vocem Dómini Dei deambulántis in paradíso ad auram post merídiem, abscóndit se Adam et uxor eius a fácie Dómini Dei in médio ligni paradísi.}
\newcommand{\responsoriumi}{\pars{Responsorium 1.} \scriptura{\Rbardot{} Gn. 3, 8-9 \Vbardot{} Hab. 3, 2; \textbf{H137}}

\vspace{-5mm}

\responsorium{IV}{temporalia/resp-dumdeambularetdominus-CROCHU.gtex}{}}
\newcommand{\responsoriumii}{\pars{Responsorium 2.} \scriptura{\Rbar{} Gn. 1, 1.2.31 \Vbar{} ibid. 2, 1; \textbf{H136}}

\vspace{-4mm}

\responsorium{I}{temporalia/resp-inprincipiodeuscreavitcaelum-CROCHU.gtex}{}}
\newcommand{\lectioii}{\pars{Lectio II.} \scriptura{Cap. 3,12-14 : CSEL 32, 272-273}

\noindent Ex Tractátu sancti Ambrósii epíscopi De paradíso.

\noindent Est paradísus terra quædam fértilis, hoc est ánima fecúnda, in Eden plantáta, hoc est in voluptáte quadam vel exercitáta terra, in qua ánimæ sit delectátio. 

\noindent \emph{Erat fons qui irrigáret paradísum.} Qui fons, nisi Iesus Christus? 

\noindent Fons vitæ ætérnæ est, sicut et Pater; quia scriptum est: \emph{Quóniam apud te est fons vitæ}. Dénique \emph{flúmina de ventre eius fluent aquæ vivæ.}

\noindent Et fons légitur, et flúvius légitur, qui írrigat paradísi lignum fructuósum, quod ferat fructum in vitam ætérnam. 

\noindent  Hic ergo fons, sicut legísti, fons enim, inquit, procédit ex Eden, id est in ánima tua fons est. Unde Sálomon ait: \emph{Bibe aquam de tuis vasis et de puteórum tuórum fóntibus.} 

\noindent Hic est fons qui procédit ex illa exercitáta et plena voluptátis ánima: 

\noindent hic fons qui írrigat paradísum, hoc est virtútes ánimas eminentíssimo mérito pullulántis.}
\newcommand{\lectioiii}{\pars{Lectio III.}

\noindent Sed quemádmodum fons dícitur Sapiéntia Dei. 

\noindent Fons enim est secúndum evangélium dicens: \emph{Si quis sitit, véniat ad me et bibat;} 

\noindent fons est et secúndum prophétam qui ait: \emph{Veníte et édite de meis pánibus, et bíbite vinum quod míscui vobis.} 

\noindent Sicut ergo fons vitæ est Sapiéntia, fons grátiæ spiritális, ita fons virtútum est ceterárum quæ nos ad ætérnæ cursum dírigunt vitæ.

\noindent Ex hac ígitur ánima quæ culta est, non ex ea quæ incúlta fons iste procédit, ut írriget paradísum, hoc est quædam diversárum frutéta virtútum, quarum sunt quáttuor inítia in quæ sapiéntia ista divíditur. 

\noindent Quæ sunt quáttuor inítia virtútum, nisi unum prudéntiæ, áliud temperántiæ, tértium fortitúdinis, quartum iustítiæ?}
\newcommand{\responsoriumiii}{\pars{Responsorium 3.} \scriptura{\Rbardot{} Gn. 1, 1.26 \Vbardot{} ibid. 2, 2; \textbf{H136}}

\vspace{-5mm}

\responsorium{I}{temporalia/resp-inprincipiofecitdeus-CROCHU-cumdox.gtex}{}}
\include{hebdomadavi}
\include{feriaiii}
