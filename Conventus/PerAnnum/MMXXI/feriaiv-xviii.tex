\newcommand{\titulus}{\nomenFesti{S. Ioannis Mariæ Vianney, Presbyteri.}
\dies{Die 4. Augusti.}}
\newcommand{\oratio}{\pars{Oratio.}

\noindent Omnípotens et miséricors Deus, qui sanctum Ioánnem Maríam, presbýterum, pastoráli stúdio mirábilem effecísti, da, quǽsumus, ut, eius exémplo et intercessióne, fratres in caritáte Christi tibi lucrémur et cum eis ætérnam glóriam cónsequi valeámus.

\noindent Per Dóminum nostrum Iesum Christum, Fílium tuum, qui tecum vivit et regnat in unitáte Spíritus Sancti, Deus, per ómnia sǽcula sæculórum.

\noindent \Rbardot{} Amen.}
\newcommand{\invitatorium}{\pars{Invitatorium.}

\vspace{-4mm}

\antiphona{III}{temporalia/inv-christumpastorumprincipem.gtex}}
\newcommand{\hymnusmatutinum}{\pars{Hymnus}

\cuminitiali{III}{temporalia/hym-ChristePastorum-presbytero.gtex}}
\newcommand{\lectioi}{\pars{Lectio I.} \scriptura{Prov. 9, 1-18}

\noindent De libro Proverbiórum.

\noindent Sapiéntia ædificávit sibi domum, excídit colúmnas septem; immolávit víctimas suas, míscuit vinum et propósuit mensam suam. Misit ancíllas suas, ut vocárent ad arcem et ad excélsa civitátis: «Si quis est párvulus, véniat ad me». Et vecórdi locúta est: «Veníte, comédite panem meum et bíbite vinum, quod míscui vobis; relínquite infántiam et vívite et ambuláte per vias prudéntiæ». Qui érudit derisórem, ipse iniúriam sibi facit; et, qui árguit ímpium, sibi máculam génerat. Noli argúere derisórem, ne óderit te; árgue sapiéntem, et díliget te. Da sapiénti, et sapiéntior fiet; doce iustum, et addet doctrínam. Princípium sapiéntiæ timor Dómini, et sciéntia Sancti est prudéntia. Per me enim multiplicabúntur dies tui, et addéntur tibi anni vitæ. Si sápiens fúeris, tibimetípsi eris; si autem illúsor, solus portábis malum.

\noindent Múlier stulta est clamósa, fátua et nihil sciens; sedit in fóribus domus suæ super sellam in excélsis urbis, ut vocáret transeúntes per viam et pergéntes itínere suo: «Qui est párvulus, declínet ad me». Et vecórdi locúta est: «Aquæ furtívæ dulcióres sunt et panis in abscóndito suávior». Et ignorávit quod ibi sint umbræ, et in profúndis inférni convívæ eius.}
\newcommand{\responsoriumi}{\pars{Responsorium 1.} \scriptura{\Rbardot{} Prov. 1, 32-33 \Vbardot{} ibid. 8, 4; \textbf{H401}}

\vspace{-5mm}

\responsorium{VI}{temporalia/resp-aversioparvulorum-CROCHU.gtex}{}}
\newcommand{\lectioii}{\pars{Lectio II.} \scriptura{Cap. 9: PG 87-1, 1299-1303}

\noindent Ex Commentário Procópii Gazénsis epíscopi in Provérbia.

\noindent Míscuit in cratéra vinum suum et parávit mensam suam. Et unívit in tali hómine, in quo, tamquam in cratéra miscétur spiritális et corporális natúra, rerum sciéntiæ, sui ipsíus ut ómnium auctóris notítiam; quæ intellegéntiam facit, tamquam vino, inebriári his quæ sunt circa Deum; et ita per seípsum, qui est panis cæléstis, ánimas in virtúte nútriens et in doctrína inébrians et deléctans, hæc ómnia ut épulas dispónit ad spiritále convívium, hunc participári desiderántium.

\noindent Misit servos suos vocans cum magna proclamatióne ad póculum, dicens. Misit Apóstolos divínæ illíus voluntáti deserviéntes cum evangélica proclamatióne, quæ tamquam a Spíritu véniens est super scriptam et naturálem legem, vocans ad seípsum; in quo ut in cratéra, per incarnatiónis mystérium, facta est secúndum hypóstasim sine confusióne mirábilis natúræ divínæ et humánæ míxtio; et tália per eos clamat: Qui est insípiens, véniat ad me. Qui est insípiens, quod in corde cógitat Deum non esse, abíciens impietátem, per fidem ad me declínet, et sciat me esse ómnium factórem et Dóminum.

\noindent Et iis qui índigent sapiéntia, dicit: Veníte, manducáte mecum panem et bíbite vinum quod míscui vobis. Et iis, qui fídei opéribus índigent, et perfectióris in illis doctrínæ sint: «Veníte, manducáte corpus meum, quod vos secúndum virtútem ad instar panis nutrit; et bíbite sánguinem meum, quod secúndum doctrínam ad instar vini vos deléctat et ad deificatiónem condúcit; sánguinem enim modo mirábili deitáti míscui ad salútem vestram».}
\newcommand{\responsoriumii}{\pars{Responsorium 2.} \scriptura{\Rbardot{} Sir. 15, 3 \Vbardot{} Ps. 131, 18; \textbf{H62}}

\vspace{-5mm}

\responsorium{VII}{temporalia/resp-cibavitillum-CROCHU.gtex}{}}
\newcommand{\lectioiii}{\pars{Lectio III.} \scriptura{Catéchisme sur la prière: A. Monnin, Esprit du Curé d’Ars, Parisius 1899, pp. 87-89}

\noindent Ex catechési sancti Ioánnis Maríæ Vianney presbýteri.

\noindent Consideráte, filíoli mei: thesáurus hóminis christiáni non in terris est, sed in cælis. Cogitátio ígitur nostra illuc convérti debet ubi est thesáurus noster.

\noindent Hoc pulchrum est hóminis munus et offícium: ut oret ac díligat. Si vos orátis ac dilígitis, ecce, hæc est beatitúdo hóminis super terram.

\noindent Orátio nihil áliud est nisi únio cum Deo. Quando cor mundum áliquis habet et cum Deo coniúnctum, suavitáte quadam et dulcédine affícitur quæ inébriat, lúmine quod mire circumfúlget. In hac íntima unióne, Deus et ánima velut duæ ceræ sunt simul conflátæ, quas nemo ámplius separáre potest. Res pulchérrima est hæc Dei coniúnctio cum parva creatúra sua; felícitas hæc est, quæ comprehéndi non potest.

\noindent Nos indígni evaserámus qui orarémus; Deus vero, ut bonus est, permísit nobis ut cum ipso loquerémur. Orátio nostra incénsum est quod máxime illi placet.

\noindent Filíoli mei, cor vobis est exíguum, sed orátio illud dilátat et hábile facit ad amándum Deum. Orátio éfficit ut cælum prægustémus, ut quid e paradíso ad nos descéndat. Numquam ipsa nos sine dulcédine derelínquit; mel enim est quod in ánimam prófluit et facit ut dulcéscant ómnia. In oratióne quæ rite fiat, dolóres dissolvúntur sicut coram sole nives.}
\newcommand{\responsoriumiii}{\pars{Responsorium 3.} \scriptura{\Rbardot{} Cf. Ps. 115, 8 \Vbardot{} Ps. 50, 21; \textbf{H379}}

\vspace{-5mm}

\responsorium{VII}{temporalia/resp-elegittedominus-CROCHU-cumdox.gtex}{}}
\newcommand{\hymnuslaudes}{\pars{Hymnus}

\cuminitiali{VIII}{temporalia/hym-InclitusRector-presbytero.gtex}}
\newcommand{\lectiobrevis}{\pars{Lectio Brevis.} \scriptura{Heb. 13, 7-9a}

\noindent Mementóte præpositórum vestrórum, qui vobis locúti sunt verbum Dei, quorum intuéntes éxitum conversatiónis imitámini fidem. Iesus Christus heri et hódie idem, et in sǽcula! Doctrínis váriis et peregrínis nolíte abdúci.}
\newcommand{\responsoriumbreve}{\pars{Responsorium breve.} \scriptura{Sir. 45, 9}

\antiphona{VI}{temporalia/resp-amaviteum.gtex}}
\newcommand{\preces}{\noindent Christo, bono pastóri, qui pro suis óvibus ánimam pósuit,~\gredagger{} laudes grati exsolvámus et supplicémus, dicéntes:

\Rbardot{} Pasce pópulum tuum, Dómine.

\noindent Christe, qui in sanctis pastóribus misericórdiam et dilectiónem tuam dignátus es osténdere,~\gredagger{} numquam désinas per eos nobíscum misericórditer ágere.

\Rbardot{} Pasce pópulum tuum, Dómine.

\noindent Qui múnere pastóris animárum fungi per tuos vicários pergis,~\gredagger{} ne destíteris nos ipse per rectóres nostros dirígere.

\Rbardot{} Pasce pópulum tuum, Dómine.

\noindent Qui in sanctis tuis, populórum dúcibus, córporum animarúmque médicus exstitísti,~\gredagger{} numquam cesses ministérium in nos vitæ et sanctitátis perágere.

\Rbardot{} Pasce pópulum tuum, Dómine.

\noindent Qui, prudéntia et caritáte sanctórum, tuum gregem erudísti,~\gredagger{} nos in sanctitáte iúgiter per pastóres nostros ædífica.

\Rbardot{} Pasce pópulum tuum, Dómine.}
\newcommand{\benedictus}{\pars{Canticum Zachariæ.} \scriptura{2 Mcc. 15, 14}

\vspace{-4mm}

\antiphona{I f}{temporalia/ant-hicestfratrumamator.gtex}

\vspace{-2mm}

\scriptura{Lc. 1, 68-79}

\vspace{-2mm}

\cantusSineNeumas
\initiumpsalmi{temporalia/benedictus-initium-i-f-auto.gtex}

%\vspace{-1.5mm}

\input{temporalia/benedictus-i-f.tex} \Abardot{}}
\include{hebdomadaxviii}
\include{feriaiv}
