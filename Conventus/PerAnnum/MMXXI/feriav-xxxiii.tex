\newcommand{\titulus}{\nomenFesti{In Dedicatione Basilicarum Ss. Petri \& Pauli, Apostolorum.}
\dies{Die 18. Novembris.}}
\newcommand{\oratio}{\pars{Oratio.}

\noindent Ecclésiam tuam, Dómine, apostólicis defénde præsídiis, ut, per quos inítium divínæ cognitiónis accépit, per eos usque in finem sǽculi cápiat grátiæ cæléstis augméntum.

\noindent Per Dóminum nostrum Iesum Christum, Fílium tuum, qui tecum vivit et regnat in unitáte Spíritus Sancti, Deus, per ómnia sǽcula sæculórum.

\noindent \Rbardot{} Amen.}
\newcommand{\invitatorium}{\pars{Invitatorium.}

\antiphona{IV*}{temporalia/inv-regemapostolorum-iv.gtex}}
\newcommand{\hymnusmatutinum}{\pars{Hymnus.}

\antiphona{III}{temporalia/hym-OSempiternaeCuriae.gtex}}
\newcommand{\lectioi}{\pars{Lectio I.} \scriptura{Zach. 11, 4-14}

\noindent De libro Zacharíæ prophétæ.

\noindent Hæc dicit Dóminus Deus meus: «Pasce pécora occisiónis. Quæ, qui emunt, occídunt et non dolent; et, qui vendunt ea, dicunt: “Benedíctus Dóminus, dives factus sum”. Et pastóres eórum non miseréntur eórum. Et ego non miserébor ultra super habitántes terram, dicit Dóminus; ecce ego tradam hómines, unumquémque in manu próximi sui et in manu regis sui; et concídent terram et non éruam de manu eórum».

\noindent Et ego pavi pecus occisiónis pro mercatóribus gregis. Et assúmpsi mihi duas virgas: unam vocávi Grátiam et álteram vocávi Funículum; et pavi gregem. Et succídi tres pastóres in mense uno, et tǽduit eórum ánimam meam; síquidem et ánimam eórum tǽduit mei. Et dixi: «Non pascam vos; quæ moritúra est, moriátur, et quæ succidénda est, succidátur, et réliquæ dévorent unaquǽque carnem próximæ suæ». Et tuli virgam meam, quæ vocabátur Grátia, et abscídi eam, ut írritum fácerem fœdus meum, quod percússi cum ómnibus pópulis. Et írritum factum est in die illa; et cognovérunt mercatóres gregis, qui observábant me, quia verbum Dómini est. Et dixi ad eos: «Si bonum est in óculis vestris, afférte mercédem meam et, si non, quiéscite». Et appendérunt mercédem meam trigínta siclos argénteos. Et dixit Dóminus ad me: «Próice illud in thesáurum, decórum prétium, quo appretiátus sum ab eis». Et tuli trigínta siclos argénteos et proiéci illos in domum Dómini in thesáurum. Et præcídi virgam meam secúndam, quæ appellabátur Funículus, ut dissólverem germanitátem inter Iudam et Israel.}
\newcommand{\responsoriumi}{\pars{Responsorium 1.} \scriptura{Sedulius, AH 50, 59; \textbf{H182}}

\vspace{-5mm}

\responsorium{VII}{temporalia/resp-oiudaquidereliquisti-CROCHU.gtex}{}}
\newcommand{\lectioii}{\pars{Lectio II.} \scriptura{Zach. 11, 15-17; 12, 1-8}

\noindent Et dixit Dóminus ad me: «Adhuc sume tibi vasa pastóris stulti; quia ecce ego suscitábo pastórem in terra, qui peritúram ovem non visitábit, dispérsam non quæret et contrítam non sanábit et stantem non sustinébit et carnes pínguium cómedet et úngulas eárum confrínget. Væ stulto meo pastóri derelinquénti gregem! Gládius super bráchium eius et super óculum dextrum eius; bráchium eius ariditáte siccétur, et óculus dexter eius tenebréscens obscurétur».

\noindent Verbum Dómini super Israel et super Iudam. Oráculum Dómini, qui exténdit cælum et fundat terram et fingit spíritum hóminis in eo: «Ecce ego pono Ierúsalem páteram crápulæ ómnibus pópulis in circúitu. Hoc erit in obsidióne contra Ierúsalem. Et erit: in die illa ponam Ierúsalem lápidem portándum cunctis pópulis; omnes portántes eam concisióne lacerabúntur, et colligéntur advérsus eam omnes gentes terræ. In die illa, dicit Dóminus, percútiam omnem equum in stupórem et ascensórem eius in améntiam; et super domum Iudæ apériam óculos meos et omnem equum populórum percútiam cæcitáte. Et dicent duces Iudæ in corde suo: “Robur habitántium Ierúsalem est in Dómino exercítuum, Deo eórum”. In die illa ponam duces Iudæ sicut ollam ignis super ligna et sicut facem ignis super fenum; et devorábunt ad déxteram et ad sinístram omnes pópulos in circúitu, et habitábitur Ierúsalem rursus in loco suo. Et salvábit Dóminus prius tabernácula Iudæ, ut non elevétur glória domus David et glória habitántium Ierúsalem contra Iudam. In die illa próteget Dóminus habitatóres Ierúsalem; et erit, qui offénderit ex eis in die illa quasi David, et domus David quasi Deus, sicut ángelus Dómini in conspéctu eórum».}
\newcommand{\responsoriumii}{\pars{Responsorium 2.} \scriptura{\Rbardot{} Ion. 2, 4-5 \Vbardot{} ibid., 6; \textbf{H418}}

\vspace{-5mm}

\responsorium{VII}{temporalia/resp-fluctustuisuperme-CROCHU.gtex}{}}
\newcommand{\lectioiii}{\pars{Lectio III.} \scriptura{Sermo 75, 2. 4 : PL 38, 475-476}

\noindent Ex Sermónibus sancti Augustíni epíscopi.

\noindent In ómnibus quæ fecit Dóminus, ádmonet nos quemádmodum hic vivámus. Nemo quippe in hoc sǽculo non peregrínus est, quamvis non omnes ad pátriam redíre desíderent. Ex ipso autem itínere fluctus tempestatésque pátimur, sed opus est vel in navi simus. Nam si in navi perícula sunt, sine navi certus intéritus. Quantásvis enim vires hábeat lacertórum qui natat in pélago, aliquándo magnitúdine maris victus absorbétur et mérgitur.

\noindent Opus est ergo ut in navi simus, hoc est ut in ligno portémur, ut mare hoc transíre valeámus. Hoc autem lignum, quo infírmitas nostra portátur, crux est Dómini in qua signámur, et ab huius mundi submersiónibus vindicámur. Pátimur fluctus, sed ille Deus est, qui opitulétur nobis. Navis portans discípulos, id est Ecclésia, flúctuat et quátitur tempestátibus tentatiónum; et non quiéscit ventus contrárius, id est advérsans ei diábolus, et impedíre nítitur ne pervéniat ad quiétem. Sed maior est qui interpéllat pro nobis.

\noindent Nam in ista nostra fluctuatióne in qua laborámus, dat nobis fidúciam, véniens ad nos et confórtans nos; tantum ne turbáti in navi excutiámus nos et proiciámus in mare. Quia etsi turbátur navis, navis est tamen. Sola portat discípulos, et récipit Christum. Periclitátur quidem in mari, sed sine illa statim perítur. Tene te ítaque in navi, et roga Deum. Deficiéntibus enim ómnibus consíliis, cum neque gubernácula suffécerint, et ipsa velórum exténsio maióri perículo quam utilitáti fúerit; dimíssis humánis ómnibus adiutóriis et víribus, sola restat nautis inténtio deprecándi et voces ad Deum fundéndi. Qui ergo præstat navigántibus, ut pervéniant ad portum, numquid Ecclésiam suam dimissúrus est, ut eam non perdúcat ad réquiem?}
\newcommand{\responsoriumiii}{\pars{Responsorium 3.} \scriptura{\Rbardot{} 2 Mac. 14, 35-36 \Vbardot{} Ps. 79, 2; \textbf{H415}}

\vspace{-5mm}

\responsorium{II}{temporalia/resp-tudomineuniversorum-CROCHU-cumdox.gtex}{}}
\newcommand{\hymnuslaudes}{\pars{Hymnus.}

\antiphona{IV}{temporalia/hym-IamBone.gtex}}
\newcommand{\lectiobrevis}{\pars{Lectio Brevis.} \scriptura{Eph. 2, 19-22}

\noindent Iam non estis extránei et ádvenæ, sed estis concíves sanctórum et doméstici Dei, superædificáti super fundaméntum apostolórum et prophetárum, ipso summo angulári lápide Christo Iesu, in quo omnis ædificátio compácta crescit in templum sanctum in Dómino, in quo et vos coædificámini in habitáculum Dei in Spíritu.}
\newcommand{\responsoriumbreve}{\pars{Responsorium breve.} \scriptura{Ps. 44, 17-18}

\cuminitiali{VI}{temporalia/resp-constitueseos.gtex}}
\newcommand{\preces}{\noindent Fratres caríssimi, hereditátem cæléstem ab Apóstolis habéntes,~\gredagger{} grátias agámus Patri nostro pro ómnibus donis eius, clamántes:

\Rbardot{} Te laudat Apostolórum chorus, Dómine.

\noindent Laus tibi, Dómine, pro mensa Córporis et Sánguinis Christi, nobis ab Apóstolis trádita,~\gredagger{} qua refícimur et vívimus:

\Rbardot{} Te laudat Apostolórum chorus, Dómine.

\noindent Pro mensa verbi tui, nobis ab Apóstolis paráta,~\gredagger{} qua lumen et gáudium nobis dantur:

\Rbardot{} Te laudat Apostolórum chorus, Dómine.

\noindent Pro Ecclésia tua sancta, super Apóstolos ædificáta,~\gredagger{} qua in unum concorporámur:

\Rbardot{} Te laudat Apostolórum chorus, Dómine.

\noindent Pro lavácro baptísmi et pæniténtiæ, Apóstolis concrédito,~\gredagger{} quo ab ómnibus peccátis ablúimur:

\Rbardot{} Te laudat Apostolórum chorus, Dómine.}
\newcommand{\benedictus}{\pars{Canticum Zachariæ.} \scriptura{\textbf{H281}}

\vspace{-4mm}

\antiphona{VIII G}{temporalia/ant-petrusapostolusetpaulus.gtex}

\vspace{-2mm}

\scriptura{Lc. 1, 68-79}

\vspace{-2mm}

\initiumpsalmi{temporalia/benedictus-initium-viii-g-auto.gtex}

%\vspace{-1.5mm}

\input{temporalia/benedictus-viii-g.tex} \Abardot{}}
\include{hebdomadaxxxiii}
\include{feriav}
