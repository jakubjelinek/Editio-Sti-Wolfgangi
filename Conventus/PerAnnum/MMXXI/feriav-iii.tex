\newcommand{\lectioi}{\pars{Lectio I.} \scriptura{Dt. 30, 1-10}

\noindent De libro Deuteronómii.

\noindent In diébus illis: Locútus est Móyses pópulo dicens: «Cum vénerint super te omnes sermónes isti, benedíctio et maledíctio, quas propósui in conspéctu tuo, et ductus pænitúdine cordis tui in univérsis géntibus, in quas dispérserit te Dóminus Deus tuus, et revérsus fúeris ad eum et obœdíeris eius impériis, secúndum ómnia quæ ego hódie præcípio tibi, cum fíliis tuis in toto corde tuo et in tota ánima tua, redúcet Dóminus Deus tuus captivitátem tuam ac miserébitur tui et rursum congregábit te de cunctis pópulis, in quos te ante dispérsit. Si ad cárdines cæli fúeris dissipátus, inde te rétrahet Dóminus Deus tuus et assúmet atque introdúcet in terram, quam possedérunt patres tui, et obtinébis eam; et feliciórem et maióris númeri esse te fáciet quam fuérunt patres tui. Circumcídet Dóminus Deus tuus cor tuum et cor séminis tui, ut díligas Dóminum Deum tuum in toto corde tuo et in tota ánima tua, ut possis vívere. Omnes autem maledictiónes has convértet super inimícos tuos et eos, qui odérunt te et persequúntur. Tu autem revertéris et áudies vocem Dómini faciésque univérsa mandáta, quæ ego præcípio tibi hódie; et abundáre te fáciet Dóminus Deus tuus in cunctis opéribus mánuum tuárum, in súbole úteri tui et in fructu iumentórum tuórum et in ubertáte terræ tuæ, in rerum ómnium largitáte; revertétur enim Dóminus, ut gáudeat super te in ómnibus bonis, sicut gavísus est in pátribus tuis. Si tamen audíeris vocem Dómini Dei tui et custodíeris mandáta eius et præcépta, quæ in hac lege conscrípta sunt, et revertáris ad Dóminum Deum tuum in toto corde tuo et in tota ánima tua.}
\newcommand{\responsoriumi}{\pars{Responsorium 1.} \scriptura{\Rbardot{} Ps. 100, 1-2 \Vbardot{} ibid., 2; \textbf{H89}}

\vspace{-5mm}

\responsorium{III}{temporalia/resp-misericordiametiudicium-CROCHU.gtex}{}}
\newcommand{\lectioii}{\pars{Lectio II.} \scriptura{Dt. 30, 11-20}

\noindent Mandátum hoc, quod ego præcípio tibi hódie, non supra te est neque procul pósitum nec in cælo situm, ut possis dícere: “Quis nobis ad cælum valet ascéndere, ut déferat illud ad nos, et audiámus atque ópere compleámus?”. Neque trans mare pósitum, ut causéris et dicas: “Quis nobis transfretáre póterit mare et illud ad nos usque deférre, ut possímus audíre et fácere quod præcéptum est?”. Sed iuxta te est sermo valde in ore tuo et in corde tuo, ut fácias illum. Consídera quod hódie proposúerim in conspéctu tuo vitam et bonum, et e contrário mortem et malum. Si obœdíeris mandátis Dómini Dei tui, quæ ego præcípio tibi hódie, ut díligas Dóminum Deum tuum et ámbules in viis eius et custódias mandáta illíus et præcépta atque iudícia, vives; ac multiplicábit te benedicétque tibi in terra, ad quam ingrediéris possidéndam. Sin autem avérsum fúerit cor tuum, et audíre nolúeris atque erróre decéptus adoráveris deos aliénos et servíeris eis, prædíco vobis hódie quod pereátis et parvo témpore morémini in terra, ad quam, Iordáne transmísso, ingrediéris possidéndam. Testes ínvoco hódie contra vos cælum et terram quod proposúerim vobis vitam et mortem, benedictiónem et maledictiónem. Elige ergo vitam, ut et tu vivas et semen tuum et díligas Dóminum Deum tuum atque obœ́dias voci eius et illi adhǽreas - ipse est enim vita tua et longitúdo diérum tuórum -, ut hábites in terra, pro qua iurávit Dóminus pátribus tuis Abraham, Isaac et Iacob, ut daret eam illis».}
\newcommand{\responsoriumii}{\pars{Responsorium 2.} \scriptura{\Rbardot{} Ps. 17, 2-3 \Vbardot{} ibid., 4; \textbf{H84}}

\vspace{-5mm}

\responsorium{IV}{temporalia/resp-diligamtedomine-CROCHU.gtex}{}}
\newcommand{\lectioiii}{\pars{Lectio III.} \scriptura{Collatio 6 super "Credo in Deum"}

\noindent Ex Collatiónibus sancti Thomæ de Aquíno presbýteri.

\noindent Quæ necéssitas quod Fílius Dei pro nobis paterétur? Magna, et potest cólligi duplex necéssitas; una est ad remédium contra peccáta, ália est ad exémplum quantum ad agénda.

\noindent Ad remédium quidem quia contra ómnia mala, quæ incúrrimus propter peccáta, invenímus remédium per passiónem Christi.

\noindent Sed non minor est utílitas quantum ad exémplum. Nam pássio Christi súfficit ad informándum totáliter vitam nostram. Quicúmque enim vult perfécte vívere, nihil áliud fáciat nisi ut contémnat quæ Christus in cruce contémpsit et áppetat quæ Christus appétiit. Nullum enim virtútis exémplum abest a cruce.

\noindent Si enim quæris exémplum caritátis: Maiórem caritátem nemo habet ut ánimam suam ponat quis pro amícis suis. Hoc Christus in cruce. Et ídeo si pro nobis dedit ánimam suam, non debet esse grave sustinére quæcúmque mala pro eo.

\noindent Si quæris patiéntiam, excelléntior in cruce invenítur. Patiéntia enim ex duóbus rédditur magna, aut cum magna quis patiénter suffert, aut cum ea suffert quæ vitáre posset et non vitat. Sed Christus magna pértulit in cruce, et patiénter, quia cum paterétur non comminabátur; tamquam ovis ad víctimam ductus est et non apéruit os suum. Magna ergo est patiéntia Christi in cruce: per patiéntiam currámus ad propósitum nobis certámen, aspiciéntes in auctórem fídei et consummatórem Iesum, qui propósito sibi gáudio sustínuit crucem, confusióne contémpta.

\noindent Si quæris exémplum humilitátis, réspice crucifíxum: nam Deus vóluit iudicári sub Póntio Piláto et mori.

\noindent Si quæris exémplum obœdiéntiæ, séquere eum qui factus est obœ́diens Patri usque ad mortem: Sicut enim per inobœdiéntiam uníus, scílicet Adæ, peccatóres constitúti sunt multi, ita per uníus obœdiéntiam iusti constituéntur multi.}
\newcommand{\responsoriumiii}{\pars{Responsorium 3.} \scriptura{\Rbardot{} Ps. 70, 22 \Vbardot{} ibid., 24 \& Ps. 34, 28; \textbf{H88}}

\vspace{-5mm}

\responsorium{V}{temporalia/resp-gaudebuntlabiamea-CROCHU-cumdox.gtex}{}}
\newcommand{\oratio}{\pars{Oratio.}

\noindent Deus, qui beátum Thomam sanctitátis zelo ac sacræ doctrínæ stúdio conspícuum effecísti, da nobis, quǽsumus, et quæ dócuit intelléctu conspícere et quæ gessit imitatióne complére.

\noindent Per Dóminum nostrum Iesum Christum, Fílium tuum, qui tecum vivit et regnat in unitáte Spíritus Sancti, Deus, per ómnia sǽcula sæculórum.

\noindent \Rbardot{} Amen.}
\newcommand{\lectiobrevis}{\pars{Lectio Brevis.} \scriptura{Sap. 7, 13-14}

\noindent Sapiéntiam sine fictióne dídici et sine invídia commúnico; divítias illíus non abscóndo. Infinítus enim thesáurus est homínibus; quem qui acquisiérunt, ad amicítiam in Deum se paravérunt propter disciplínæ dona commendáti.}
\newcommand{\responsoriumbreve}{\pars{Responsorium breve.} \scriptura{Eccli. 44, 15}

\cuminitiali{VI}{temporalia/resp-sapientiamsanctorum.gtex}}
\newcommand{\preces}{\noindent Christo, bono pastóri, qui pro suis óvibus ánimam pósuit,~\gredagger{} laudes grati exsolvámus et supplicémus, dicéntes:

\Rbardot{} Pasce pópulum tuum, Dómine.

\noindent Christe, qui in sanctis pastóribus misericórdiam et dilectiónem tuam dignátus es osténdere,~\gredagger{} numquam désinas per eos nobíscum misericórditer ágere.

\Rbardot{} Pasce pópulum tuum, Dómine.

\noindent Qui múnere pastóris animárum fungi per tuos vicários pergis,~\gredagger{} ne destíteris nos ipse per rectóres nostros dirígere.

\Rbardot{} Pasce pópulum tuum, Dómine.

\noindent Qui in sanctis tuis, populórum dúcibus, córporum animarúmque médicus exstitísti,~\gredagger{} numquam cesses ministérium in nos vitæ et sanctitátis perágere.

\Rbardot{} Pasce pópulum tuum, Dómine.

\noindent Qui, prudéntia et caritáte sanctórum, tuum gregem erudísti,~\gredagger{} nos in sanctitáte iúgiter per pastóres nostros ædífica.

\Rbardot{} Pasce pópulum tuum, Dómine.}
\newcommand{\benedictus}{\pars{Canticum Zachariæ.} \scriptura{Sap. 7, 7}

%\vspace{-4mm}

{
\grechangedim{interwordspacetext}{0.18 cm plus 0.15 cm minus 0.05 cm}{scalable}%
\antiphona{VII d\textsuperscript{2}}{temporalia/ant-optavietdatusest.gtex}
\grechangedim{interwordspacetext}{0.22 cm plus 0.15 cm minus 0.05 cm}{scalable}%
}

%\vspace{-3mm}

\scriptura{Lc. 1, 68-79}

%\vspace{-2mm}

\cantusSineNeumas
\initiumpsalmi{temporalia/benedictus-initium-vii-d2-auto.gtex}

%\vspace{-1.5mm}

\input{temporalia/benedictus-vii-d2.tex} \Abardot{}}
\include{hebdomadaiii}
\include{feriav}
