\newcommand{\titulus}{\nomenFesti{S. Philippi Neri, Presbyteri.}
\dies{Die 26. Maii.}}
\newcommand{\oratio}{\pars{Oratio.}

\noindent Deus, qui fidéles tibi servos sanctitátis glória sublimáre non desístis, concéde propítius, ut illo nos igne Spíritus Sanctus inflámmet, quo beáti Philíppi cor mirabíliter penetrávit.

\noindent Per Dóminum nostrum Iesum Christum, Fílium tuum, qui tecum vivit et regnat in unitáte Spíritus Sancti, Deus, per ómnia sǽcula sæculórum.

\noindent \Rbardot{} Amen.}
\newcommand{\invitatorium}{\pars{Invitatorium.}

\vspace{-4mm}

\antiphona{IV}{temporalia/inv-mirabileminsanctis.gtex}}
\newcommand{\hymnusmatutinum}{\pars{Hymnus}

\cuminitiali{IV}{temporalia/hym-LaetiColentes.gtex}}
\newcommand{\matversus}{\noindent \Vbardot{} Iustum dedúxit Dóminus per vias rectas.

\noindent \Rbardot{} Et osténdit illi regnum Dei.}
\newcommand{\lectioi}{\pars{Lectio I.} \scriptura{Phil. 3, 7-21; 4, 1.4-9}

\noindent De Epístola beáti Pauli apóstoli ad Philippénses.

\noindent Fratres: Quæ mihi erant lucra, hæc arbitrátus sum propter Christum detriméntum. Verúmtamen exístimo ómnia detriméntum esse propter eminéntiam sciéntiæ Christi Iesu Dómini mei, propter quem ómnia detriméntum feci et árbitror ut stércora, ut Christum lucri fáciam et invéniar in illo non habens meam iustítiam, quæ ex lege est, sed illam, quæ per fidem est Christi, quæ ex Deo est iustítia in fide, ad cognoscéndum illum et virtútem resurrectiónis eius et communiónem passiónum illíus, confórmans me morti eius, si quo modo occúrram ad resurrectiónem, quæ est ex mórtuis. Non quod iam accéperim aut iam perféctus sim, pérsequor autem si umquam comprehéndam, sicut et comprehénsus sum a Christo Iesu.

\noindent Fratres, ego me non árbitror comprehendísse; unum autem, quæ quidem retro sunt, oblivíscens, ad ea vero, quæ ante sunt, exténdens me ad destinátum pérsequor, ad bravíum supérnæ vocatiónis Dei in Christo Iesu.

\noindent Quicúmque ergo perfécti, hoc sentiámus; et si quid áliter sápitis, et hoc vobis Deus revelábit; verúmtamen, ad quod pervénimus, in eódem ambulémus.

\noindent Coimitatóres mei estóte, fratres, et observáte eos, qui ita ámbulant, sicut habétis formam nos. Multi enim ámbulant, quos sæpe dicébam vobis, nunc autem et flens dico, inimícos crucis Christi, quorum finis intéritus, quorum deus venter et glória in confusióne ipsórum, qui terréna sápiunt. Noster enim municipátus in cælis est, unde étiam salvatórem exspectámus Dóminum Iesum Christum, qui transfigurábit corpus humilitátis nostræ confórme fíeri córpori glóriæ suæ secúndum operatiónem, qua possit étiam subícere sibi ómnia.

\noindent Itaque, fratres mei caríssimi et desideratíssimi, gáudium et coróna mea, sic state in Dómino, caríssimi!

\noindent Gaudéte in Dómino semper. Iterum dico: Gaudéte! Modéstia vestra nota sit ómnibus homínibus. Dóminus prope. Nihil sollíciti sitis, sed in ómnibus oratióne et obsecratióne cum gratiárum actióne petitiónes vestræ innotéscant apud Deum. Et pax Dei, quæ exsúperat omnem sensum, custódiet corda vestra et intellegéntias vestras in Christo Iesu.}
\newcommand{\responsoriumi}{\pars{Responsorium 1.} \scriptura{\textbf{H379}}

\vspace{-5mm}

\responsorium{II}{temporalia/resp-dominusquielegit-CROCHU.gtex}}
\newcommand{\lectioii}{\pars{Lectio II.} \scriptura{Sermo 171, 1-3. 5: PL 38, 933-935}

\noindent Ex Sermónibus sancti Augustíni epíscopi.

\noindent Gaudére nos Apóstolus prǽcipit, sed in Dómino, non in sǽculo. Quicúmque enim volúerit amícus esse huius mundi, sicut Scriptúra dicit, inimícus Dei reputábitur. Sicut autem non potest homo duóbus dóminis servíre, sic nemo potest gaudére et in sǽculo et in Dómino.

\noindent Vincat ergo gáudium in Dómino, donec finiátur gáudium in sǽculo. Gáudium in Dómino semper augeátur; gáudium in sǽculo semper minuátur, donec finiátur. Non ídeo ista dicúntur, quóniam, in hoc sǽculo cum sumus, gaudére non debémus: sed ut, étiam in hoc sǽculo constitúti, iam in Dómino gaudeámus.

\noindent Sed ait áliquis: In sǽculo sum; útique, si gáudeo, ibi gáudeo ubi sum. Quid enim? quia es in sǽculo, in Dómino non es? Audi eúndem Apóstolum ad Atheniénses loquéntem, et in Actibus Apostolórum dicéntem de Deo et de Dómino creatóre nostro: In illo vívimus et movémur et sumus. Qui enim ubíque est, ubi non est? Nonne ad hoc nos exhortabátur? Dóminus in próximo est, nihil sollíciti fuéritis.}
\newcommand{\responsoriumii}{\pars{Responsorium 2.} \scriptura{\Rbardot{} Ps. 70, 22 \Vbardot{} ibid., 24 \& Ps. 34, 28; \textbf{H88}}

\vspace{-5mm}

\responsorium{V}{temporalia/resp-gaudebuntlabiamea-CROCHU.gtex}{}}
\newcommand{\lectioiii}{\pars{Lectio III.}

\noindent Magnum est hoc, quod ascéndit super omnes cælos et próximus est eis qui versántur in terris. Quis est iste longínquus et próximus, nisi qui nobis misericórdia factus est próximus?

\noindent Totum enim genus humánum est homo ille, qui iacébat in via semivívus a latrónibus relíctus, quem contémpsit tránsiens sacérdos et levítes, et accéssit ad eum curándum eíque opitulándum tránsiens Samaritánus. Cum ergo longe a nobis esset immortális et iustus, tamquam a mortálibus et peccatóribus, descéndit ad nos, ut fíeret nobis próximus ille longínquus.

\noindent Non enim secúndum peccáta nostra fecit nobis. Fílii enim sumus. Unde hoc probámus? Mórtuus est pro nobis Unicus, ne remanéret unus. Nóluit esse unus, qui mórtuus est unus. Multos enim fílios Dei fecit únicus Fílius Dei. Emit sibi fratres sánguine suo, probávit reprobátus, redémit vénditus, honorávit iniuriátus, vivificávit occísus.

\noindent Ergo, fratres, gaudéte in Dómino, non in sǽculo: id est, gaudéte in veritáte, non in iniquitáte; gaudéte in spe æternitátis, non in flore vanitátis. Ita gaudéte: et ubicúmque et quamdiucúmque hic fuéritis, Dóminus in próximo est, nihil sollíciti fuéritis.}
\newcommand{\responsoriumiii}{\pars{Responsorium 3.} \scriptura{\Rbar{} Io. 15, 15 \Vbar{} ibid. 15, 14; \textbf{H269}}

\vspace{-4mm}

\responsorium{VIII}{temporalia/resp-iamnondicam-cumdox.gtex}{}}
\newcommand{\hymnuslaudes}{\pars{Hymnus}

\cuminitiali{VIII}{temporalia/hym-ORedemptorisPietas.gtex}}
\newcommand{\lectiobrevis}{\pars{Lectio Brevis.} \scriptura{Rom. 12, 1-2 }

\noindent Obsecro vos, fratres, per misericórdiam Dei, ut exhibeátis córpora vestra hóstiam vivéntem, sanctam, Deo placéntem, rationábile obséquium vestrum; et nolíte conformári huic sǽculo, sed transformámini renovatióne mentis, ut probétis quid sit volúntas Dei, quid bonum et bene placens et perféctum.}
\newcommand{\responsoriumbreve}{\pars{Responsorium breve.} \scriptura{Sir. 45, 9}

\antiphona{VI}{temporalia/resp-amaviteum.gtex}}
\newcommand{\preces}{\noindent Christum Deum sanctum, fratres, exaltémus, orántes ut serviámus illi in sanctitáte et iustítia coram ipso ómnibus diébus nostris,~\gredagger{} et acclamémus:

\Rbardot{} Tu solus sanctus, Dómine.

\noindent Qui tentári voluísti per ómnia pro similitúdine nostra absque peccáto,~\gredagger{} miserére nostri, Dómine Iesu.

\Rbardot{} Tu solus sanctus, Dómine.

\noindent Qui nos omnes ad perfectiónem caritátis vocásti,~\gredagger{} sanctífica nos, Dómine Iesu.

\Rbardot{} Tu solus sanctus, Dómine.

\noindent Qui nos iussísti esse salem terræ et lucem mundi,~\gredagger{} illúmina nos, Dómine Iesu.

\Rbardot{} Tu solus sanctus, Dómine.

\noindent Qui voluísti ministráre, non ministrári,~\gredagger{} fac nos tibi et frátribus humíliter servíre, Dómine Iesu.

\Rbardot{} Tu solus sanctus, Dómine.

\noindent Tu, splendor glóriæ Patris et figúra substántiæ eius,~\gredagger{} fac ut in glória vultum tuum respiciámus, Dómine Iesu.

\Rbardot{} Tu solus sanctus, Dómine.}
\newcommand{\benedictus}{\pars{Canticum Zachariæ.} \scriptura{Rom. 5, 5; 8, 11}

\vspace{-4mm}

\antiphona{I f}{temporalia/ant-caritasdeidiffusaest.gtex}

%\vspace{-2mm}

\scriptura{Lc. 1, 68-79}

%\vspace{-2mm}

\cantusSineNeumas
\initiumpsalmi{temporalia/benedictus-initium-i-f-auto.gtex}

%\vspace{-1.5mm}

\input{temporalia/benedictus-i-f.tex} \Abardot{}}
\include{hebdomadaviii}
\include{feriaiv}
