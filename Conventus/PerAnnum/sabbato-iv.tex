\newcommand{\lectioi}{\pars{Lectio I.} \scriptura{Gn. 8, 1-12}

\noindent De libro Génesis.

\noindent Recordátus autem Deus Noe cunctorúmque animántium et ómnium iumentórum, quæ erant cum eo in arca, addúxit spíritum super terram, et imminútæ sunt aquæ. Et clausi sunt fontes abýssi et cataráctæ cæli, et prohíbitæ sunt plúviæ de cælo. Reversǽque sunt aquæ de terra eúntes et redeúntes et cœpérunt mínui post centum quinquagínta dies. Requievítque arca mense séptimo, décima séptima die mensis super montes Ararat. At vero aquæ ibant et decrescébant usque ad décimum mensem; décimo enim mense, prima die mensis, apparuérunt cacúmina móntium.

\noindent Cumque transíssent quadragínta dies, apériens Noe fenéstram arcæ, quam fécerat, dimísit corvum; qui egrediebátur éxiens et rédiens, donec siccaréntur aquæ super terram.

\noindent Emísit quoque colúmbam a se, ut vidéret si iam cessássent aquæ super fáciem terræ. Quæ, cum non invenísset, ubi requiésceret pes eius, revérsa est ad eum in arcam; aquæ enim erant super univérsam terram. Extendítque manum et apprehénsam íntulit in arcam.

\noindent Exspectátis autem ultra septem diébus áliis, rursum dimísit colúmbam ex arca. At illa venit ad eum ad vésperam portans ramum olívæ viréntibus fóliis in ore suo. Intelléxit ergo Noe quod cessassent aquæ super terram. Exspectavítque nihilóminus septem álios dies; et emísit colúmbam, quæ non est revérsa ultra ad eum.}
\newcommand{\responsoriumi}{\pars{Responsorium 1.}

\vspace{-5mm}

\responsorium{VIII}{temporalia/resp-emisitnoecolumbam.gtex}{}}
\newcommand{\lectioii}{\pars{Lectio II.} \scriptura{Gn. 8, 13-22}

\noindent Igitur sescentésimo primo anno, primo mense, prima die mensis, siccátæ sunt aquæ super terram; et apériens Noe tectum arcæ, et ecce aspéxit vidítque quod exsiccáta erat superfícies terræ. Mense secúndo, séptima et vicésima die mensis, arefácta est terra.

\noindent Locútus est autem Deus ad Noe dicens: “Egrédere de arca tu et uxor tua, fílii tui et uxóres filiórum tuórum tecum. Cuncta animántia, quæ sunt apud te ex omni carne, tam in volatílibus quam in pecóribus et in univérsis reptílibus, quæ reptant super terram, educ tecum, ut púllulent super terram et crescant et multiplicéntur super eam”.

\noindent Egréssus est ergo Noe et fílii eius, uxor illíus et uxóres filiórum eius cum eo. Sed et ómnia animántia, iuménta, volatília et reptília, quæ reptant super terram, secúndum genus suum egréssa sunt de arca.

\noindent Ædificávit autem Noe altáre Dómino; et tollens de cunctis pecóribus mundis et volúcribus mundis óbtulit holocáusta super altáre.

\noindent Odoratúsque est Dóminus odórem suavitátis et locútus est Dóminus ad cor suum: “Nequáquam ultra maledícam terræ propter hómines, quia cogitátio humáni cordis in malum prona est ab adulescéntia sua. Non ígitur ultra percútiam omnem ánimam vivéntem, sicut feci. Cunctis diébus terræ, seméntis et messis, frigus et æstus, æstas et hiems, dies et nox non requiéscent”.}
\newcommand{\responsoriumii}{\pars{Responsorium 2.} \scriptura{\Rbardot{} Gn. 8, 20 \Vbardot{} ibid. 9, 20; \textbf{H140}}

\vspace{-5mm}

\responsorium{III}{temporalia/resp-aedificavitnoealtare-CROCHU.gtex}{}}
\newcommand{\lectioiii}{\pars{Lectio III.} \scriptura{Lib. 2,60-62 : SC 45,99}

\noindent Ex Expositióne sancti Ambrósii epíscopi in Lucam.

\noindent Vides úberem in omnes grátiam Dómini generatióne diffúsam et prophetíam incrédulis negátam esse, non iustis. Ecce et Símeon prophétat in ruínam et resurrectiónem plurimórum venísse Dóminum Iesum Christum, ut iustórum iniquorúmque mérita discérnat et pro nostrórum qualitáte factórum iudex verus et iustus aut supplícia decérnat aut prǽmia.

\noindent \emph{Et tuam ipsíus ánimam pertransíbit gládius.} Nec líttera, nec história docet ex hac vita Maríam corporális necis passióne migrásse; non enim ánima, sed corpus materiáli gládio transverberátur.

\noindent Et ídeo prudéntiam Maríæ haud ignáram mystérii cæléstis osténdit. \emph{Vivum} enim \emph{verbum Dei et válidum et acútum omni gládio acutíssimo, pénetrans usque ad divisiónem ánimæ et spíritus, artuúmque et medullárum, cogitatiónes cordis et secréta scrutátur animórum,} quia nuda méntium et apérta sunt ómnia Fílio, quem consciéntiæ secréta non fallunt.

\noindent Prophetávit ítaque Símeon, prophetáverat copuláta coniúgio, prophetáverat virgo, débuit étiam vídua, ne qua aut proféssio deésset aut sexus.

\noindent Et ídeo Anna et stipéndiis viduitátis et móribus talis indúcitur, ut digna plane fuísse credátur, quæ redemptórem venísse ómnium nuntiáret.}
\newcommand{\responsoriumiii}{\pars{Responsorium 3.} \scriptura{\Vbardot{} Lc. 1, 48; \textbf{H117}}

\vspace{-5mm}

\responsorium{I}{temporalia/resp-cumessempuella-CROCHU-cumdox.gtex}}
\newcommand{\benedictus}{\pars{Canticum Zachariæ.} \scriptura{Cf. Lc. 1, 48}

\vspace{-4mm}

{
\grechangedim{interwordspacetext}{0.18 cm plus 0.15 cm minus 0.05 cm}{scalable}%
\antiphona{I f}{temporalia/ant-cumessemparvula.gtex}
\grechangedim{interwordspacetext}{0.22 cm plus 0.15 cm minus 0.05 cm}{scalable}%
}

%\vspace{-3mm}

\scriptura{Lc. 1, 68-79}

%\vspace{-2mm}

\cantusSineNeumas
\initiumpsalmi{temporalia/benedictus-initium-i-f-auto.gtex}

%\vspace{-1.5mm}

\input{temporalia/benedictus-i-f.tex} \Abardot{}}
\include{hebdomadaiv}
\include{sabbato}
