\newcommand{\lectioi}{\pars{Lectio I.} \scriptura{1 Tim. 6, 11-21}

\noindent De Epístola prima beáti Pauli apóstoli ad Timótheum.

\noindent Tu, o homo Dei, hæc fuge; sectáre vero iustítiam, pietátem, fidem, caritátem, patiéntiam, mansuetúdinem. Certa bonum certámen fídei, apprehénde vitam ætérnam, ad quam vocátus es, et conféssus es bonam confessiónem coram multis téstibus.

\noindent Præcípio tibi coram Deo, qui vivíficat ómnia, et Christo Iesu, qui testimónium réddidit sub Póntio Piláto bonam confessiónem, ut serves mandátum sine mácula irreprehensíbile usque in advéntum Dómini nostri Iesu Christi, quem suis tempóribus osténdet beátus et solus potens, Rex regnántium et Dóminus dominántium, qui solus habet immortalitátem, lucem hábitans inaccessíbilem, quem vidit nullus hóminum nec vidére potest; cui honor et impérium sempitérnum. Amen.

\noindent Divítibus huius sǽculi prǽcipe non supérbe sápere neque speráre in incérto divitiárum, sed in Deo, qui præstat nobis ómnia abúnde ad fruéndum, bene ágere, dívites fíeri in opéribus bonis, fácile tribúere, communicáre, thesaurizáre sibi fundaméntum bonum in futúrum, ut apprehéndant veram vitam.

\noindent O Timóthee, depósitum custódi, devítans profánas vocum novitátes et oppositiónes falsi nóminis sciéntiæ, quam quidam profiténtes circa fidem aberravérunt.

\noindent Grátia vobíscum.}
\newcommand{\responsoriumi}{\pars{Responsorium 1.} \scriptura{\Rbardot{} Ps. 100, 1-2 \Vbardot{} ibid., 2; \textbf{H89}}

\vspace{-5mm}

\responsorium{III}{temporalia/resp-misericordiametiudicium-CROCHU.gtex}{}}
\newcommand{\lectioii}{\pars{Lectio II.} \scriptura{Hom. 17, 3. 14: PL 76, 1139-1140. 1146}

\noindent Ex Homíliis sancti Gregórii Magni papæ in Evangélia.

\noindent Missis prædicatóribus, quid dicat Dóminus audiámus: \emph{Messis quidem multa, operárii autem pauci. Rogáte ergo dóminum messis, ut mittat operários in messem suam.} Ad messem multam operárii pauci sunt, quod sine gravi mæróre loqui non póssumus, quia etsi sunt qui bona áudiant, desunt qui dicant. Ecce mundus sacerdótibus plenus est, sed tamen in messe Dei rarus valde invenítur operátor, quia offícium quidem sacerdotále suscépimus, sed opus offícii non implémus.

\noindent Sed pensáte, fratres caríssimi, pensáte quod dícitur: \emph{Rogáte dóminum messis,} ut mittat operários in messem suam. Vos pro nobis pétite, ut digna vobis operári valeámus, ne ab exhortatióne lingua tórpeat, ne postquam prædicatiónis locum suscépimus, apud iustum iúdicem nostra nos tacitúrnitas addícat. Sæpe enim pro sua nequítia prædicántium lingua restríngitur; sæpe vero ex subiectórum culpa ágitur ut eis qui præsunt, prædicatiónis sermo subtrahátur.

\noindent Ex sua quippe nequítia prædicántium lingua restríngitur, sicut Psalmísta ait: \emph{Peccatóri autem dixit Deus: Quare tu enárras iustítias meas?} Et rursum ex vítio subiectórum vox prædicántium prohibétur sicut ad Ezechiélem Dóminus dicit: \emph{Linguam tuam adhæréscere fáciam paláto tuo, et eris mutus, nec quasi vir obiúrgans, quia domus exásperans est.} Ac si apérte dicat: Idcírco tibi prædicatiónis sermo tóllitur, quia dum me in suis áctibus plebs exásperat, non est digna cui exhortátio veritátis fiat. Ex cuius ergo vítio prædicatóri sermo subtrahátur, non fácile cognóscitur. Quia vero pastóris tacitúrnitas aliquándo sibi, semper autem subiéctis nóceat, certíssime scitur.}
\newcommand{\responsoriumii}{\pars{Responsorium 2.} \scriptura{\Rbardot{} Ps. 101, 2 \Vbardot{} Ps. 129, 1-2; \textbf{H89}}

\vspace{-5mm}

\responsorium{VIII}{temporalia/resp-domineexaudiorationem-CROCHU.gtex}{}}
\newcommand{\lectioiii}{\pars{Lectio III.}

\noindent Est et áliud, fratres caríssimi, quod me de vita pastórum veheménter afflígit, sed ne cui hoc iniuriósum videátur fortásse quod ássero, me quoque páriter accúso, quamvis barbárici témporis necessitáte compúlsus, valde in his iáceo invítus.

\noindent Ad exterióra enim negótia delápsi sumus et áliud ex honóre suscépimus atque áliud offício actiónis exhibémus. Ministérium prædicatiónis relínquimus, et ad pænam nostram, ut vídeo, epíscopi vocámur, qui honóris nomen, non virtútem tenémus. Relínquunt namque Deum hi qui nobis commíssi sunt, et tacémus. In pravis áctibus iacent, et correptiónis manum non téndimus.

\noindent Sed quando nos vitam corrígere valeámus aliénam, qui neglégimus nostram? Curis enim sæculáribus inténti, tanto insensibilióres intus effícimur, quanto ad ea quæ foris sunt studiosióres vidémur.

\noindent Unde bene sancta Ecclésia de membris suis infirmántibus dicit: \emph{Posuérunt me custódem in víneis, víneam meam non custodívi.} Custódes in víneis pósiti, nostram víneam mínime custodímus, quia dum extráneis actiónibus implicámur, ministérium actiónis nostræ neglégimus.}
\newcommand{\responsoriumiii}{\pars{Responsorium 3.} \scriptura{\Rbardot{} Ps. 101, 3-4 \Vbardot{} ibid., 12; \textbf{H89}}

\vspace{-5mm}

\responsorium{VIII}{temporalia/resp-velociterexaudime-CROCHU-cumdox.gtex}{}}
\include{hebdomadaxxvii}
\include{sabbato}
