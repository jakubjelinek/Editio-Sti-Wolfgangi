\newcommand{\titulus}{\nomenFesti{S. Eusebii Vercellensis, Episcopi.}
\dies{Die 2. Augusti.}}
\newcommand{\oratio}{\pars{Oratio.}

\noindent Fac nos, Dómine Deus, in asserénda Fílii tui divinitáte sancti Eusébii, epíscopi, constántiam imitári, ut, fidem servántes quam ipse dócuit, eiúsdem Fílii tui vitæ partícipes esse mereámur.

\noindent Per Dóminum nostrum Iesum Christum, Fílium tuum, qui tecum vivit et regnat in unitáte Spíritus Sancti, Deus, per ómnia sǽcula sæculórum.

\noindent \Rbardot{} Amen.}
\newcommand{\invitatorium}{\pars{Invitatorium.}

\vspace{-4mm}

\antiphona{III}{temporalia/inv-christumpastorumprincipem.gtex}}
\newcommand{\hymnusmatutinum}{\pars{Hymnus}

\cuminitiali{III}{temporalia/hym-ChristePastorum.gtex}}
\newcommand{\lectioi}{\pars{Lectio I.} \scriptura{Prov. 3, 1-20}

\noindent De libro Proverbiórum.

\noindent Fili mi, ne obliviscáris legis meæ, et præcépta mea cor tuum custódiat; longitúdinem enim diérum et annos vitæ et pacem appónent tibi. Misericórdia et véritas te non déserant; circúmda eas gútturi tuo et descríbe in tábulis cordis tui, et invénies grátiam et succéssum bonum coram Deo et homínibus. Habe fidúciam in Dómino ex toto corde tuo et ne innitáris prudéntiæ tuæ. In ómnibus viis tuis cógita illum, et ipse díriget gressus tuos. Ne sis sápiens apud temetípsum; time Dóminum et recéde a malo.

\noindent Sánitas quippe erit umbilíco tuo et irrigátio óssibus tuis. Honóra Dóminum de tua substántia et de primítiis ómnium frugum tuárum, et implebúntur hórrea tua fruménto, et vino torculária tua redundábunt. Disciplínam Dómini, fili mi, ne abícias, nec aspernéris, cum ab eo corríperis: quem enim díligit, Dóminus córripit, et quasi pater in fílio cómplacet sibi. Beátus homo, qui invénit sapiéntiam et qui áffluit prudéntia: mélior est acquisítio eius negotiatióne argénti, et auro primo fructus eius. Pretiósior est cunctis gemmis, et ómnia pretiósa tua huic non valent comparári; longitúdo diérum in déxtera eius, et in sinístra illíus divítiæ et glória.

\noindent Viæ eius viæ pulchræ, et omnes sémitæ illíus pacíficæ. Lignum vitæ est his, qui apprehénderint eam; et, qui tenúerit eam, beátus. Dóminus sapiéntia fundávit terram, stabilívit cælos prudéntia; sapiéntia illíus erupérunt abýssi, et nubes rorem stillant.}
\newcommand{\responsoriumi}{\pars{Responsorium 1.} \scriptura{\Rbardot{} Prov. 3, 11 \Vbardot{} ibid. 6, 20; \textbf{H401}}

\vspace{-5mm}

\responsorium{IV}{temporalia/resp-filinolideficere-CROCHU.gtex}{}}
\newcommand{\lectioii}{\pars{Lectio II.} \scriptura{Epist. 2, 1, 3 — 2, 3; 10, 1 — 11, 1: CCL 9, 104-105. 109}

\noindent Ex Epístolis sancti Eusébii Vercellénsis epíscopi.

\noindent Agnóvi, fratres caríssimi, vos, ut desiderábam, esse incólumes, et quasi súbito raptum omni longinquitáte terrárum, ut Hábacuc factum est, qui per ángelum portátus fuit usque ad Daniélem, sic me iudicávi ad vos pervenísse. Dum singulórum lítteras accípio, dumque sanctos ánimos vestros et amórem in scriptis vestris percúrro, miscebántur mihi cum gáudio lácrimæ et ávidus ad legéndum ánimus occupatióne lacrimárum tenebátur; et erant utráque necessária, ut sínguli sensus in hoc compleméntum desidérii sua dilectiónis offícia cúperent præveníre. Sic per dies in hoc occupátus vobíscum me fabulári iúdicans prætéritos labóres obliviscébar; ita enim úndique circúmdabant me gáudia, hinc stábilem fidem, hinc dilectiónem, hinc fructum porrigéntia, ut in tot tantísque constitútus bonis súbito me, non in exsílio, sed vobíscum esse iudicárem.

\noindent Gáudeo ítaque, fratres caríssimi, de fide vestra, gáudeo de salúte quæ fidem séquitur, gáudeo de frúctibus, quos non solum illic constitúitis, sed et longe porrígitis; ut enim agrícola árbori bonæ insérvit illi, quæ frúctuum causa non secúrim pátitur, non ígnibus mancipátur, ita et nos vestræ sanctitáti non solum servítium secúndum carnem vólumus et cúpimus exhibére, sed ánimas nostras pro vestra salúte impéndere.}
\newcommand{\responsoriumii}{\pars{Responsorium 2.} \scriptura{\Rbardot{} Ps. 32, 1 \Vbardot{} ibid., 2; \textbf{H252} \& \textbf{E234}}

\vspace{-5mm}

\responsorium{I}{temporalia/resp-gaudeteiusti-CROCHU.gtex}{}}
\newcommand{\lectioiii}{\pars{Lectio III.}

\noindent Céterum vix hanc epístolam quomodocúmque conscrípsimus, Deum semper postulántes ut custódes in horas refrenáret, et concéderet ne ad vos diáconus núntium magis labóris nostri quam qualescúmque salutatiónis lítteras feret. Propter quod satis vos peto, ut cum omni vigilántia custodiátis fidem, servétis concórdiam, oratiónibus incumbátis, nostri mémores sine intermissióne sitis, ut dignétur Dóminus Ecclésiam suam liberáre, quæ per univérsum orbem labórat, et ut nos, qui deprímimur, possímus vobíscum liberáti gaudére.

\noindent Item peto et vos per misericórdiam Dei rogo, ut unusquísque in hac epístola salutatiónem suam núncupet; quia síngulis, ut solébam, faciénte necessitáte scríbere non pótui, ita in hac vos omnes fratres, sed et sanctæ soróres, fílii et fíliæ, omnem sexum appéllo, omnem ætátem peto, ut hac conténti salutatióne nostro obséquio étiam hos, qui foris sunt et nos dignántur dilígere, salutáre dignémini.}
\newcommand{\responsoriumiii}{\pars{Responsorium 3.} \scriptura{\Rbardot{} Sap. 17, 1 \Vbardot{} ibid. 10, 18; \textbf{H400}}

\vspace{-5mm}

\responsorium{III}{temporalia/resp-magnaenimsunt-CROCHU-cumdox.gtex}{}}
\newcommand{\hymnuslaudes}{\pars{Hymnus}

\cuminitiali{VIII}{temporalia/hym-InclitusPastor.gtex}}
\newcommand{\lectiobrevis}{\pars{Lectio Brevis.} \scriptura{Heb. 13, 7-9a}

\noindent Mementóte præpositórum vestrórum, qui vobis locúti sunt verbum Dei, quorum intuéntes éxitum conversatiónis imitámini fidem. Iesus Christus heri et hódie idem, et in sǽcula! Doctrínis váriis et peregrínis nolíte abdúci.}
\newcommand{\responsoriumbreve}{\pars{Responsorium breve.} \scriptura{Sir. 45, 9}

\antiphona{VI}{temporalia/resp-amaviteum.gtex}}
\newcommand{\preces}{\noindent Christo, bono pastóri, qui pro suis óvibus ánimam pósuit, \gredagger{} laudes grati exsolvámus et supplicémus, dicéntes:

\Rbardot{} Pasce pópulum tuum, Dómine.

\noindent Christe, qui in sanctis pastóribus misericórdiam et dilectiónem tuam dignátus es osténdere, \gredagger{} numquam désinas per eos nobíscum misericórditer ágere.

\Rbardot{} Pasce pópulum tuum, Dómine.

\noindent Qui múnere pastóris animárum fungi per tuos vicários pergis, \gredagger{} ne destíteris nos ipse per rectóres nostros dirígere.

\Rbardot{} Pasce pópulum tuum, Dómine.

\noindent Qui in sanctis tuis, populórum dúcibus, córporum animarúmque médicus exstitísti, \gredagger{} numquam cesses ministérium in nos vitæ et sanctitátis perágere.

\Rbardot{} Pasce pópulum tuum, Dómine.

\noindent Qui, prudéntia et caritáte sanctórum, tuum gregem erudísti, \gredagger{} nos in sanctitáte iúgiter per pastóres nostros ædífica.

\Rbardot{} Pasce pópulum tuum, Dómine.}
\newcommand{\benedictus}{\pars{Canticum Zachariæ.} \scriptura{Eccli. 50, 1; 44, 16.17; \textbf{H380}}

\vspace{-4mm}

\antiphona{VII c}{temporalia/ant-eccesacerdosmagnus.gtex}

\vspace{-2mm}

\scriptura{Lc. 1, 68-79}

\vspace{-2mm}

\cantusSineNeumas
\initiumpsalmi{temporalia/benedictus-initium-vii-c-auto.gtex}

%\vspace{-1.5mm}

\input{temporalia/benedictus-vii-c.tex} \Abardot{}}
\include{hebdomadaxviii}
\include{feriaii}
