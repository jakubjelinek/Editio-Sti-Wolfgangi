\newcommand{\hymnusmatutinum}{\pars{Hymnus.} \scriptura{Gregorius Magnus (\olddag{} 604)}

\antiphona{IV}{temporalia/hym-NoxAtra-worcester.gtex}}
\newcommand{\lectioi}{\pars{Lectio I.} \scriptura{Zach. 11, 4-14}

\noindent De libro Zacharíæ prophétæ.

\noindent Hæc dicit Dóminus Deus meus:

\noindent «Pasce pécora occisiónis. Quæ, qui emunt, occídunt et non dolent; et, qui vendunt ea, dicunt: “Benedíctus Dóminus, dives factus sum”.

\noindent Et pastóres eórum non miseréntur eórum.

\noindent Et ego non miserébor ultra super habitántes terram, dicit Dóminus;

\noindent ecce ego tradam hómines, unumquémque in manu próximi sui et in manu regis sui; et concídent terram et non éruam de manu eórum».

\noindent Et ego pavi pecus occisiónis pro mercatóribus gregis.

\noindent Et assúmpsi mihi duas virgas: unam vocávi Grátiam et álteram vocávi Funículum; et pavi gregem.

\noindent Et succídi tres pastóres in mense uno, et tǽduit eórum ánimam meam; síquidem et ánimam eórum tǽduit mei.

\noindent Et dixi: «Non pascam vos; quæ moritúra est, moriátur, et quæ succidénda est, succidátur, et réliquæ dévorent unaquǽque carnem próximæ suæ».

\noindent Et tuli virgam meam, quæ vocabátur Grátia, et abscídi eam, ut írritum fácerem fœdus meum, quod percússi cum ómnibus pópulis.

\noindent Et írritum factum est in die illa; et cognovérunt mercatóres gregis, qui observábant me, quia verbum Dómini est.

\noindent Et dixi ad eos: «Si bonum est in óculis vestris, afférte mercédem meam et, si non, quiéscite».

\noindent Et appendérunt mercédem meam trigínta siclos argénteos.

\noindent Et dixit Dóminus ad me: «Próice illud in thesáurum, decórum prétium, quo appretiátus sum ab eis».

\noindent Et tuli trigínta siclos argénteos et proiéci illos in domum Dómini in thesáurum.

\noindent Et præcídi virgam meam secúndam, quæ appellabátur Funículus, ut dissólverem germanitátem inter Iudam et Israel.}
\newcommand{\responsoriumi}{\pars{Responsorium 1.} \scriptura{Sedulius, AH 50, 59; \textbf{H182}}

\vspace{-5mm}

\responsorium{VII}{temporalia/resp-oiudaquidereliquisti-CROCHU.gtex}{}}
\newcommand{\lectioii}{\pars{Lectio II.} \scriptura{Zach. 11, 15-17; 12, 1-8}

\noindent Et dixit Dóminus ad me: «Adhuc sume tibi vasa pastóris stulti; quia ecce ego suscitábo pastórem in terra, qui peritúram ovem non visitábit, dispérsam non quæret et contrítam non sanábit et stantem non sustinébit et carnes pínguium cómedet et úngulas eárum confrínget.

\noindent Væ stulto meo pastóri derelinquénti gregem! Gládius super bráchium eius et super óculum dextrum eius; bráchium eius ariditáte siccétur, et óculus dexter eius tenebréscens obscurétur».

\noindent Verbum Dómini super Israel et super Iudam.

\noindent Oráculum Dómini, qui exténdit cælum et fundat terram et fingit spíritum hóminis in eo: «Ecce ego pono Ierúsalem páteram crápulæ ómnibus pópulis in circúitu. Hoc erit in obsidióne contra Ierúsalem.

\noindent Et erit: in die illa ponam Ierúsalem lápidem portándum cunctis pópulis; omnes portántes eam concisióne lacerabúntur, et colligéntur advérsus eam omnes gentes terræ.

\noindent In die illa, dicit Dóminus, percútiam omnem equum in stupórem et ascensórem eius in améntiam; et super domum Iudæ apériam óculos meos et omnem equum populórum percútiam cæcitáte.

\noindent Et dicent duces Iudæ in corde suo: “Robur habitántium Ierúsalem est in Dómino exercítuum, Deo eórum”.

\noindent In die illa ponam duces Iudæ sicut ollam ignis super ligna et sicut facem ignis super fenum; et devorábunt ad déxteram et ad sinístram omnes pópulos in circúitu, et habitábitur Ierúsalem rursus in loco suo.

\noindent Et salvábit Dóminus prius tabernácula Iudæ, ut non elevétur glória domus David et glória habitántium Ierúsalem contra Iudam.

\noindent In die illa próteget Dóminus habitatóres Ierúsalem; et erit, qui offénderit ex eis in die illa quasi David, et domus David quasi Deus, sicut ángelus Dómini in conspéctu eórum».}
\newcommand{\responsoriumii}{\pars{Responsorium 2.} \scriptura{\Rbardot{} Ion. 2, 4-5 \Vbardot{} ibid., 6; \textbf{H418}}

\vspace{-5mm}

\responsorium{VII}{temporalia/resp-fluctustuisuperme-CROCHU.gtex}{}}
\newcommand{\lectioiii}{\pars{Lectio III.} \scriptura{Cap. 2: PG 44, 802}

\noindent Ex Commentário sancti Gregórii Nysséni epíscopi in Cánticum canticórum.

\noindent Ubi pascis, o pastor bone, qui super úmeros tollis totum gregem? (una enim est ovis univérsa humána natúra, quam suscepísti super úmeros).

\noindent Osténde mihi locum quiétis, educ me ad herbam bonam ad nutriéndum, voca me ex nómine, ut ego qui sum ovis, áudiam tuam vocem; et propter tuam vocem da mihi vitam ætérnam: \emph{Renúntia mihi, quem díligit ánima mea.}

\noindent Ita enim te nómino, quóniam nomen tuum súperat omne nomen omnémque intellegéntiam, nec univérsa natúra párticeps ratiónis id effári potest aut comprehéndere.

\noindent Nomen ergo tuum, quo tua cognóscitur bónitas, est meæ ánimæ erga te benevoléntia.

\noindent Quómodo enim te non díligam, qui me sic dilexísti, etiámsi ádeo nigra essem, ut ánimam tuam posúeris pro óvibus quas tu pascis?

\noindent Non potest cogitári hac maior diléctio, quam tua ánima meam permutáre salútem.

\noindent Doce me ígitur, inquit, \emph{ubi pascas,} ut salutári invénta pastióne cælésti ímplear nutriménto, quod qui non cómedit, non potest íngredi in vitam ætérnam;

\noindent et accúrrens ad fontem, divínum potum háuriam, quem tu tamquam ex fonte præbes sitiéntibus, aquam profúndens ex tuo látere, ferro hac vena apérta, quam qui gustáverit, fit \emph{fons aquæ saliéntis ad vitam ætérnam.}

\noindent Si enim in his me pascas, me omníno fácies cubáre \emph{in merídie,} quando in pace simul dórmiens requiéscam in luce quæ caret umbra;

\noindent síquidem merídies umbra caret, sole lucénte super vérticem, in qua tu cubáre facis eos quos tu pavísti, quando tu púeros tuos excípies tecum in cubíle.

\noindent Nemo autem hac meridiána réquie dignus censétur, qui non fúerit fílius lucis et fílius diéi.

\noindent Qui autem se ex æquo separávit a vespertínis et matutínis ténebris, hoc est, ubi íncipit malum et in quod désinit, is in merídie, ut in eo cubet, collocátur a sole iustítiæ.

\noindent Signífica ergo mihi, inquit, quómodo opórteat cubáre et páscere et quænam sit via quiétis meridiánæ; ne forte a manus tuæ deductióne delápsa veritátis ignorántia, simul cóngreger cum grégibus aliénis a tuis óvibus.

\noindent Hæc dixit, de pulchritúdine quæ ei áccidit divínitus sollícita, et volens intellégere quo pacto et in perpétuum máneat prospéritas.}
\newcommand{\responsoriumiii}{\pars{Responsorium 3.} \scriptura{\Rbardot{} Ier. 31, 11.12 \Vbardot{} Ps. 4, 8; \textbf{H418}}

\vspace{-5mm}

\responsorium{III}{temporalia/resp-redemitdominus-CROCHU-cumdox.gtex}{}

\rubrica{vel ad libitum:}

\vspace{3mm}

\pars{Responsorium 3.} \scriptura{\Rbardot{} Michææ 6, 8 \Vbardot{} Ps. 36, 6; \textbf{H418}}

\vspace{-5mm}

\responsorium{V}{temporalia/resp-indicabotibihomo-CROCHU-cumdox.gtex}{}}
\include{hebdomadaxxxiii}
\include{feriav}
