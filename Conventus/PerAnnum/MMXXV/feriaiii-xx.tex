\newcommand{\hymnusmatutinum}{\pars{Hymnus.}

\antiphona{VIII}{temporalia/hym-AdPrecesNostras-ver.gtex}}
\newcommand{\lectioi}{\pars{Lectio I.} \scriptura{Is. 7, 1-17}

\noindent De libro Isaíæ prophétæ.

\noindent Factum est in diébus Achaz fílii Ióatham fílii Ozíæ regis Iudæ, ascéndit Rasin rex Sýriæ et Phácee fílius Romelíæ rex Israel in Ierúsalem ad prœliándum contra eam; et non potuérunt debelláre eam.

\noindent Et nuntiavérunt dómui David dicéntes: «Requiévit Sýria super Ephraim».

\noindent Et commótum est cor eius et cor pópuli eius, sicut movéntur ligna silvárum a fácie venti.

\noindent Et dixit Dóminus ad Isaíam: «Egrédere in occúrsum Achaz, tu et Seáriasub fílius tuus, ad extrémum aquædúctus piscínæ superióris in viam agri fullónis;

\noindent et dices ad eum: Vide, ut síleas;

\noindent noli timére, et cor tuum ne formídet a duábus caudis titiónum fumigántium istórum, ob ardórem iræ Rasin et Sýriæ et fílii Romelíæ, eo quod consílium malum iníerit contra te Sýria, Ephraim et fílius Romelíæ dicéntes: “Ascendámus ad Iudam et terrórem iniciámus ei et avellámus eum ad nos et ponámus regem in médio eius fílium Tábeel”».

\noindent Hæc dicit Dóminus Deus: «Non stabit et non erit! Caput enim Sýriæ Damáscus, et caput Damásci Rasin; et adhuc sexagínta et quinque anni, et désinet Ephraim esse pópulus; et caput Ephraim Samaría, et caput Samaríæ fílius Romelíæ. Si non credidéritis, non permanébitis».

\noindent Et adiécit Dóminus loqui ad Achaz dicens: «Pete tibi signum a Dómino Deo tuo in profúndum inférni sive in excélsum supra».

\noindent Et dixit Achaz: «Non petam et non tentábo Dóminum».

\noindent Et dixit: «Audíte ergo, domus David; numquid parum vobis est moléstos esse homínibus, quia molésti estis et Deo meo?

\noindent Propter hoc dabit Dóminus ipse vobis signum. Ecce, virgo concípiet et páriet fílium et vocábit nomen eius Emmánuel; butýrum et mel cómedet, ut ipse sciat reprobáre malum et elígere bonum.

\noindent Quia ántequam sciat puer reprobáre malum et elígere bonum, desolábitur terra, cuius tu formídas duos reges; addúcet Dóminus super te et super pópulum tuum et super domum patris tui dies, qui non venérunt a diébus separatiónis Ephraim a Iuda, regem Assyriórum».}
\newcommand{\responsoriumi}{\pars{Responsorium 1.} \scriptura{\Rbardot{} Is. 7, 14 \Vbardot{} Lc. 1, 32; \textbf{H17}}

\vspace{-5mm}

\responsorium{III}{temporalia/resp-eccevirgoconcipiet-CROCHU.gtex}{}}
\newcommand{\lectioii}{\pars{Lectio II.} \scriptura{Sermo 2 de Advéntu, 1 : EC 4,170-171}

\noindent Ex Sermónibus sancti Bernardi abbátis.

\noindent Audívimus suadéntem regi Achaz Isaíam, pétere signum a Dómino, sive in profúndum inférni, sive in excélsum supra.

\noindent Audívimus responsiónem eius, formam quidem habéntem pietátis, sed non virtútem.

\noindent Propter hoc dénique ab eo qui intuétur cor, et cui confitétur hóminis cogitátio, méruit reprobári.

\noindent \emph{Non petam,} inquit \emph{et non tentábo Dóminum.}

\noindent Elátus erat Achaz fastígio sólii regális, astútus humánæ sapiéntias verbis.

\noindent Audíerat ígitur Isaías a Dómino : "Vade, dic vulpi illi: petat sibi signum a Dómino in profúndum."

\noindent Habet enim vulpis fóveam, sed in inférnum quoque si descénderit, adest qui comprehéndat sapiéntes in astútia sua.

\noindent Itémque : "Vade, ait Dóminus, dic vólucri illi: petat sibi signum in excélsum supra."

\noindent Habet enim vólucris nidum; sed et si in cælum ascénderit, illic est qui, supérbis resístens, própria calcat virtúte superbórum et sublímium colla.}
\newcommand{\responsoriumii}{\pars{Responsorium 2.} \scriptura{\Rbardot{} Ps. 77, 1 \Vbardot{} ibid., 2; \textbf{H161}}

\vspace{-5mm}

\responsorium{VIII}{temporalia/resp-attenditepopulemeus-CROCHU.gtex}{}}
\newcommand{\lectioiii}{\pars{Lectio III.}

\noindent Verúmtamen dissímulat ille potestátis excélsæ, seu incomprehensíbilis profunditátis sapiéntiæ quǽrere signum;

\noindent et proptérea signum bonitátis et caritátis dómui David Dóminus ipse promíttit, ut quos nec potéstas, nec sapiéntia térruit, allídat saltem exhibítio caritátis.

\noindent Potest tamen in eo quod ait: \emph{In profúndum inférni,} étiam cáritas ipsa, qua maiórem nemo hábuit, ut in inférnum quoque pro amícis moriéndo descénderet, non immérito designári; ut præcipiátur Achaz vel in excélsum regnántis expavéscere maiestátem, vel descendéntis ad ínferos amplécti caritátem.

\noindent Moléstus est ergo non solum homínibus, sed étiam Deo, quisquis nec maiestátem cógitat in timóre, nec caritátem cum amóre meditátur: \emph{Propter hoc, inquit, dabit Dóminus ipse vobis signum,} in quo maniféste et maiéstas, et cáritas innotéscat.

\noindent \emph{Ecce virgo concípiet et páriet fílium, et vocábitur nomen eius Emmánuel,} quod interpretátur Nobíscum Deus.

\noindent Noli fúgere, Adam, quia nobíscum Deus. Nobíscum carnis similitúdine, nobíscum utilitáte : propter nos venit, tamquam unus ex nobis, símilis nobis, passíbilis.}
\newcommand{\responsoriumiii}{\pars{Responsorium 3.} \scriptura{\Rbar{} Is. 11, 10 \Vbar{} Cf. Hab. 3, 3; \textbf{H29}}

\vspace{-5mm}

\responsorium{VIII}{temporalia/resp-ecceradixjesse-CROCHU-cumdox.gtex}{}}
\include{hebdomadaxx}
\include{feriaiii}
