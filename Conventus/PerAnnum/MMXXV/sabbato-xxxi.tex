\newcommand{\hymnusmatutinum}{\pars{Hymnus}

\cuminitiali{VIII}{temporalia/hym-QuemTerra-simplex.gtex}}
\newcommand{\lectioi}{\pars{Lectio I.} \scriptura{1 Mac 9, 1-11}

\noindent De libro primo Maccabæórum.

\noindent Audívit Demétrius quia cécidit Nicánor et exércitus eius in prœ́lio et appósuit Bácchidem et Alcimum rursum míttere in terram Iudǽæ et dextrum cornu cum illis. Et abiérunt viam, quæ ducit in Gálgala, et castra posuérunt in Másaloth, quæ est in Arbélis, et occupavérunt eam et peremérunt ánimas hóminum multas. Et mense primo anni centésimi et quinquagésimi secúndi applicuérunt ad Ierúsalem; et surrexérunt et abiérunt in Bereth in vigínti mílibus virórum et duóbus mílibus équitum. Et Iudas posúerat castra in Elasa, et tria mília viri elécti cum eo; et vidérunt multitúdinem exércitus quia multi sunt, et timuérunt valde; et multi subtraxérunt se de castris, et non remansérunt ex eis nisi octingénti viri.

\noindent Et vidit Iudas quod deflúxit exércitus suus, et bellum perurgébat eum; et confráctus est corde, quia non habébat tempus congregándi eos, et dissolútus est. Et dixit his, qui resídui erant: «Surgámus et ascendámus ad adversários nostros, si potérimus pugnáre advérsus eos». Et avertébant eum dicéntes: «Non potérimus, sed liberémus ánimas nostras modo et revertámur nos et fratres nostri et pugnábimus advérsus eos; nos autem pauci sumus».

\noindent Et ait Iudas: «Absit istam rem fácere, ut fugiámus ab eis; et si appropiávit tempus nostrum, et moriámur in virtúte propter fratres nostros et non inferámus crimen glóriæ nostræ». Et movit exércitus de castris, et stetérunt illis óbviam; et divísi sunt équites in duas partes, et fundibulárii et sagittárii præíbant exércitum, et primi certáminis omnes poténtes.}
\newcommand{\responsoriumi}{\pars{Responsorium 1.} \scriptura{\Rbardot{} 1 Mac. 4, 8-10 \Vbardot{} ibid. 4, 9; \textbf{H413}}

\vspace{-5mm}

\responsorium{II}{temporalia/resp-impetuminimicorum-CROCHU.gtex}{}}
\newcommand{\lectioii}{\pars{Lectio II.} \scriptura{1 Mac 9, 12-22}

\noindent Bácchides autem erat in dextro cornu; et proximávit légio ex duábus pártibus, et clamábant tubis; et clamavérunt hi, qui erant ex parte Iudæ, étiam ipsi in tubis; et commóta est terra a voce exercítuum; et commíssum est prœ́lium a mane usque ad vésperam.

\noindent Et vidit Iudas quod Bácchides et fírmior pars exércitus erat in dextris, et convenérunt cum ipso omnes constántes corde; et contríta est déxtera pars ab eis, et persecútus est eos usque ad montem Azóti. Et qui in sinístro cornu erant, vidérunt quod contrítum est dextrum cornu, et secúti sunt post Iudam et eos, qui cum ipso erant, a tergo. Et ingravátum est prœ́lium, et cecidérunt vulneráti multi ex his et ex illis; et Iudas cécidit, et céteri fugérunt.

\noindent Et Iónathas et Simon tulérunt Iudam fratrem suum et sepeliérunt eum in sepúlcro patrum suórum in Modin. Et flevérunt eum et planxérunt omnis pópulus Israel planctu magno et lugébant dies multos et dixérunt: «Quómodo cécidit potens, qui salvum faciébat pópulum Israel!».

\noindent Et cétera verbórum Iudæ et bellórum et virtútum, quas fecit, et magnitúdinis eius non sunt descrípta; multa enim erant valde.}
\newcommand{\responsoriumii}{\pars{Responsorium 2.} \scriptura{\Vbardot{} Ps. 79, 2; \textbf{H415}}

\vspace{-5mm}

\responsorium{II}{temporalia/resp-apericaelostuosdomine-CROCHU.gtex}{}

\rubrica{vel ad libitum:}

\vspace{3mm}

\pars{Responsorium 2.} \scriptura{\Rbardot{} 1 Paral. 29, 11 \Vbardot{} 2 Mac. 1, 24; \textbf{H413}}

\vspace{-5mm}

\responsorium{II}{temporalia/resp-tuaestpotentia-CROCHU.gtex}{}}
\newcommand{\lectioiii}{\pars{Lectio III.} \scriptura{Cap. 3, 9; 4, 15: CSEL 32, 710. 716-717}

\noindent Ex Tractátu sancti Ambrósii epíscopi \emph{De bono mortis}.

\noindent Ait Apóstolus: \emph{Mihi mundus crucifíxus est, et ego mundo.} Dénique ut sciámus quia est mors in hac vita et bona mors, hortátur nos ut \emph{mortem Iesu in córpore nostro circumferámus; qui enim habúerit in se mortem Iesu, is et vitam Dómini Iesu in córpore suo habébit.}

\noindent Operétur ígitur mors in nobis, ut operétur et vita; bona vita post mortem, hoc est bona vita post victóriam, bona vita absolúto certámine, ut iam lex carnis legi mentis repugnáre non nóverit, ut iam nobis nulla sit cum córpore mortis conténtio, sed sit in córpore mortis victória. Atque haud scio ipse an maióris virtútis mors ista quam vita sit. Certe Apóstoli móveor auctoritáte dicéntis: \emph{Ergo mors in nobis operátur, vita autem in vobis.} Uníus mors quantórum populórum vitam ædificábat! Itaque docet et istam mortem in hac vita pósitis expeténdam, ut mors Christi in córpore nostro elúceat, et illam beátam, qua corrúmpitur extérior \emph{ut renovétur intérior homo noster, et terréstris domus nostra dissolvátur ut habitáculum nobis cæléste reserétur.}

\noindent Imitátur ígitur mortem qui se a communióne carnis huius abdúcit atque illis vínculis solvit, de quibus dicit tibi Dóminus per Isaíam: \emph{Sed solve omnem colligatiónem iniustítiæ, dissólve obligatiónes violentárum commutatiónum, dimítte confráctos in remissiónem et omnem circumscriptiónem iníquam disrúmpe.}

\noindent Passus est ígitur Dóminus subintráre mortem, ut culpa cessáret; sed ne íterum natúræ finis esset in morte, data est resurréctio mortuórum, ut per mortem culpa defíceret, per resurrectiónem autem perpetuarétur natúra.

\noindent Ideóque mors hæc tránsitus universórum est. Opus est ut constánter tránseas: tránsitus autem a corruptióne ad incorruptiónem, a mortalitáte ad immortalitátem, a perturbatiónibus ad tranquillitátem. Non ígitur te nomen mortis offéndat, sed boni tránsitus benefícia deléctent. Quid est enim mors nisi sepultúra vitiórum, virtútum suscitátio?

\noindent Unde et ille ait: \emph{Moriátur ánima mea in ánimis iustórum,} id est consepeliátur, ut sua vítia depónat, iustórum assúmat grátiam, qui mortificatiónem Christi in córpore suo atque ánima circúmferunt.}
\newcommand{\responsoriumiii}{\pars{Responsorium 3.} \scriptura{\Rbardot{} 2 Mac. 1, 4.2 \Vbardot{} ibid. 4, 5; \textbf{H413}}

\vspace{-5mm}

\responsorium{III}{temporalia/resp-adaperiatdominus-CROCHU-cumdox.gtex}{}}
\newcommand{\dominusnosbenedicat}{\antiphona{D}{temporalia/dominusnosbenedicat-d.gtex}}
\include{hebdomadaxxxi}
\include{sabbato}
