\newcommand{\lectioi}{\pars{Lectio I.} \scriptura{Gn. 3, 9-16}

\noindent De libro Génesis.

\noindent Vocavítque Dóminus Deus Adam, et dixit ei: Ubi es? 

\noindent Qui ait: Vocem tuam audívi in paradíso, et tímui, eo quod nudus essem, et abscóndi me. 

\noindent Cui dixit: Quis enim indicávit tibi quod nudus esses, nisi quod ex ligno de quo præcéperam tibi ne coméderes, comedísti? 

\noindent Dixítque Adam: Múlier, quam dedísti mihi sóciam, dedit mihi de ligno, et comédi. 

\noindent Et dixit Dóminus Deus ad mulíerem: Quare hoc fecísti? Quæ respóndit: Serpens decépit me, et comédi.

\noindent Et ait Dóminus Deus ad serpéntem: Quia fecísti hoc, maledíctus es inter ómnia animántia, et béstias terræ: 

\noindent super pectus tuum gradiéris, et terram cómedes cunctis diébus vitæ tuæ. 

\noindent Inimicítias ponam inter te et mulíerem, et semen tuum et semen illíus: 

\noindent ipsa cónteret caput tuum, et tu insidiáberis calcáneo eius. 

\noindent Mulíeri quoque dixit: Multiplicábo ærúmnas tuas, et concéptus tuos: 

\noindent in dolóre páries fílios, et sub viri potestáte eris, et ipse dominábitur tui.}
\newcommand{\responsoriumi}{\pars{Responsorium 1.} \scriptura{\Rbardot{} Gn. 3, 8-9 \Vbardot{} Hab. 3, 2; \textbf{H137}}

\vspace{-5mm}

\responsorium{IV}{temporalia/resp-dumdeambularetdominus-CROCHU.gtex}{}}
\newcommand{\lectioii}{\pars{Lectio II.} \scriptura{Gn. 3, 17-24}

\noindent Adæ vero dixit: 

\noindent Quia audísti vocem uxóris tuæ, et comedísti de ligno, ex quo præcéperam tibi ne coméderes, maledícta terra in ópere tuo: in labóribus cómedes ex ea cunctis diébus vitæ tuæ. 

\noindent Spinas et tríbulos germinábit tibi, et cómedes herbam terræ. 

\noindent In sudóre vultus tui vescéris pane, donec revertáris in terram de qua sumptus es: quia pulvis es et in púlverem revertéris. 

\noindent Et vocávit Adam nomen uxóris suæ, Heva: eo quod mater esset cunctórum vivéntium.

\noindent Fecit quoque Dóminus Deus Adae et uxóri eius túnicas pellíceas et índuit eos. 

\noindent Et ait Dóminus Deus: “Ecce homo factus est quasi unus ex nobis, ut sciat bonum et malum; 

\noindent nunc ergo, ne mittat manum suam et sumat étiam de ligno vitæ et cómedat et vivat in ætérnum!”. 

\noindent Emísit eum Dóminus Deus de paradíso Eden, ut operarétur humum, de qua sumptus est. 

\noindent Eiecítque hóminem et collocávit ad oriéntem paradísi Eden chérubim et flámmeum gládium atque versátilem ad custodiéndam viam ligni vitæ.}
\newcommand{\responsoriumii}{\pars{Responsorium 2.} \scriptura{\Rbardot{} Gn. 3, 19.18 \Vbardot{} ibid., 17; \textbf{H137}}

\vspace{-5mm}

\responsorium{VII}{temporalia/resp-insudorevultustui-CROCHU.gtex}{}}
\newcommand{\lectioiii}{\pars{Lectio III.} \scriptura{Hom. 2 collectiónis Escurialensis : PLS 4,670-671}

\noindent Ex Homíliis sancti Ioánnis Chrysóstomi epíscopi.

\noindent Adam protoplástus nec stúduit serváre iussa, nec vigilávit ut serpéntis malítiam præcavéret. 

\noindent Simplex tantúmmodo fuit, astútus contra diábolum non fuit. 

\noindent Dum enim diábolo persuadénti magis quam Dómino comminánti consénsit; sic et vitam quam hábuit pérdidit, et mortem quam ignorábat accépit. 

\noindent Digne quidem homo delápsus in mortem est: qui et Dóminum providéntem contémpsit et diábolo nocénti consénsit.

\noindent Nemo ítaque, nemo protoplásti culpam in Deum convértat: nemo contémptum hóminis Deo genitóri ascríbat. 

\noindent Diábolus enim persuadére hómini pótuit: assentiéndi voluntátem dare non pótuit.

\noindent Nam maniféstum Deum Adam noluísse peccáre, qui vóluit eum ante delíctum præstrúere quia et Adam pótuit serpéntem contémnere, qui Deo nóluit obœdíre. 

\noindent Pótuit Adam et Deo parére, quod nóluit, qui consentíre diábolo máluit; 

\noindent utrúmque enim in sua hábuit potestáte, et Deo parére quid nóluit; 

\noindent et diábolo non consentíre, quid vóluit: unde et vitæ glóriam pérdidit, et mortis perículum acquisívit.

\noindent Sed decéptum Adam et diáboli fráudibus circumvéntum clementíssimus líberat Deus: 

\noindent ut per Christum credéndo accíperet, quod per diábolum contemnéndo amíserat; 

\noindent et quibus modis mors in sǽculum vénerat, iísdem modis vita sǽculo proveníret. 

\noindent Lignum enim per Adam operátum est mortem; lignum per Christum operátum est vitam. 

\noindent Et quem diábolus persuadéndo deiécit, eum Dóminus liberándo salvávit.

\noindent Sed divérsis tempóribus ista ómnia gesta sunt, princípio et fine, inítio et último, primo et novíssimo, in exórdio et suprémo. 

\noindent Sérvitus inítio, libértas in último; luctus in princípio, gáudium in postrémo; 

\noindent in primo mors, in novíssimo vita; in exórdio intéritus, glória in suprémo. 

\noindent Per Adam et Christum, per Evam et Maríam, per serpéntem et ángelum. 

\noindent Mors per Adam, vita per Christum; Evam serpens sedúxit, María Gabriéli consénsit; 

\noindent sed sedúctio Evæ áttulit mortem, consénsus Maríæ péperit a sǽculo Salvatórem. 

\noindent Restaurátur per Maríam, quod per Adam fúerat captivátum; per Gabriélem promíttitur quod per diábolum fúerat desperátum.}
\newcommand{\responsoriumiii}{\pars{Responsorium 3.} \scriptura{\Rbardot{} Gn. 3, 22 \Vbardot{} ibid., 24; \textbf{H137}}

\vspace{-5mm}

\responsorium{VIII}{temporalia/resp-ecceadamquasiunus-CROCHU-cumdox.gtex}{}}
\include{hebdomadavi}
\include{feriaiv}
